Vedtak i Transportklagenemnda - Fly

Sammendrag

Krav om standarderstatning som følge av forsinkelse.

Dato
18.05.2022

Saksnummer
2022-00140

Tjenesteytere
SAS

Klager har i det vesentlige anført

Klager skulle reise med SK4024 fra Stavanger til Oslo den 19. november 2021, med
planlagt avgang kl. 14.35, ankomst Oslo kl. 15:25.
Klager fikk beskjed kl. 14:00 den 19. november 2021 om at SK4024 ble kansellert grunnet
teknisk feil på flyet. 
Klager ble booket om, og reiste via Bergen. Klager ankom Oslo mer enn 4 timer senere
enn planlagt. 
Klager krever standardkompensasjon.

Tjenesteyterne har i det vesentlige anført
SAS har tross oppfordring ikke fremmet tilsvar for nemnda.

Nemnda bemerker

SAS har ikke fremmet tilsvar i saken. Nemnda kan likevel treffe vedtak på grunnlag av de
opplysningene som er fremkommet tidligere i saken, jf. transportklagenemndforskriften
§ 5-3 tredje ledd.

Basert på sakens dokumentasjon legger nemnda til grunn at klagers flyvning med SAS fra
Stavanger til Oslo den 19. november 2021 ble forsinket, og at klager ankom Oslo mer enn
fire timer senere enn planlagt.

Kansellering av en flyvning gir rett til standarderstatning, med mindre flyselskapet
godtgjør at innstillingen skyldtes ekstraordinære omstendigheter som ikke kunne vært
unngått selv om alle rimelige tiltak var truffet, jf. EU-forordning 261/2004 artikkel 5 og 7.
SAS har ikke kommet med tilsvar i saken og nemnda legger til grunn at klager har krav på
standarderstatning 250 euro.

Vedtak

Transportklagenemnda anbefaler at SAS utbetaler 250 euro i standarderstatning til
klager.