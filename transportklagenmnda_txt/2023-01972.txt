Vedtak i Transportklagenemnda - Sjø

Sammendrag

Krav om refusjon av reisen grunnet sykdom.

Dato
21.05.2024

Saksnummer
2024-00915

Tjenesteytere
Fjord Line

Klager har i det vesentlige anført

Klager, to personer, skulle reise med Fjord Line den 17. september 2023 fra Bergen
til Hirtshals. Grunnet ekstreme værforhold i Sverige og Norge måtte klager kansellere
reisen gjennom Sverige og Norge. Klager mottok en voucher på 702 EUR og denne skulle
brukes på reise i 2024. 

Klagers mann ble syk og kunne ikke reise på slike lange avstander med bil. Det var tegnet
ekstra avbestillingsforsikring som de nå ønsket å benytte da voucheren ikke kunne
nyttes. Klagers mann har vært hos sin lege for å få en legeerklæring, men i Nederland så
er det en policy at legene ikke gir en legeerklæring i slike typer saker.  Klager føler at de
sittet nå med et problem da legen ikke vil gi de en legeattest. 

Klager krever å få refundert hele billetten.

Tjenesteyterne har i det vesentlige anført
Fjord Line anfører at klager hadde en reise fra Bergen til Hirtshals 17. september for to
personer, en bil, en lugar og avbestillingsforsikring ved sykdom til en pris på 702 EUR.
Reisen ble kansellert av klager og det ble utstedt en voucher på samme beløp med en
gyldighet til de 9. august 2024.

Den 3. oktober mottar Fjord Line fra klager hvor de ber om refusjon av voucheren
grunnet sykdom. 

Fjord Line viser til sine reise- og kjøpsvilkår, punkt 3: https://www.fjordline.com/en/p/
travel-and-purchase-terms
I henhold til avbestillingsforsikringen så har man rett til refusjon av bestillingen (minus
kostnaden for forsikringen) ved uventet og alvorlig sykdom, ulykke eller dødsfall
som hindrer passasjeren. fra å ta turen eller gjør det uforsvarlig for passasjeren å ta
turen. Man må snarest sende en forespørsel til Fjord Line med årsak til avbestilling
dokumentert og legeerklæring. 

Fjord Line har bedt om dokumentasjon, herunder legeerklæring eller lignende, for å
bekrefte at den aktuelle sykdommen hindrer eller gjør det uforsvarlig for klager å foreta
en reise med Fjord Line. Klager har ikke kunnet fremlegge dokumentasjon på sykdom og
hevder slik dokumentasjon er uoppnåelig på grunn av regelverket i Nederland. Fjord Line
har gjort et google søk og legene i Nederland utsteder legeerklæringer. 

Fjord Line vil utbetale 662 EUR til klager ved mottakelse av dokumentasjon.

Nemnda bemerker

Klager krever utbetalt beløp for reisevoucher pga. sykdom. 

Klager avbestilte sin reise 17. september 2023. Etter det nemnda forstår var
dette en kansellering som ikke ga rett på refusjon av kjøpt billett i henhold til
avbestillingsvilkårene. Klager fikk da i stedet utsted en voucher på en verdi av 662
euro. Klager krever nå utbetalt pengene på voucheren, da de ikke kan reise på grunn
av sykdom. Tjenesteyter har avslått kravet på grunnlag av at sykdommen ikke er
dokumentert. Klager har til dette anført at det ikke utstedes slike legeerklæringer i
Nederland. 

I henhold til reisevilkårene følger det at sykdom må dokumenteres med legeerklæring
dersom reisende skal få refundert billettutgiftene. Vilkåret er klart, og etter nemndas syn
har ikke klager krav på refusjon med mindre sykdommen dokumenteres.

Vedtak

Transportklagenemnda sjø finner ikke å anbefale at klager gis medhold.