Vedtak i Transportklagenemnda - Fly

Sammendrag

Krav om standarderstatning ved forsinkelse. Forsinkelse under tre timer.

Dato
01.09.2017

Saksnummer
2016-00956

Tjenesteytere
Vueling Airlines

Klager har i det vesentlige anført

Klager skulle reise fra Stavanger til Barcelona 5. september 2016 kl. 16.10 med flight
VY2702. Flyet ble over tre timer forsinket og tok av kl. 19.25. Klager mottok fem euro i
ventetiden. 

Klager har fremsatt krav om standarderstatning på 400 euro pr. person i henhold til EU-
forordning 261/2004.

Tjenesteyterne har i det vesentlige anført
Vueling avviser klagers krav om standarderstatning da forsinkelsen var på under tre
timer. Flyselskapet viser til fremlagt dokumentasjon som viser at forsinkelsen var på to
timer og 57 minutter.

Nemnda bemerker

Forsinkelse som medfører at passasjerene kommer mer enn 3 timer forsinket frem til
det endelige bestemmelsesstedet, gir passasjeren rett til standarderstatning med mindre
flyselskapet godtgjør at forsinkelsen skyldtes ekstraordinære omstendigheter som ikke
kunne vært unngått selv om alle rimelige tiltak var truffet, jf EU-forordning 261/2004
artikkel 6, jf. artikkel 7, jf. artikkel 5 nr 3 og EU-domstolens avgjørelser i Sturgeon m.fl.
mot Condor (C-402/07) og Nelson m.fl. mot Lufthansa (C-581/10 og C-629/10). Det er
det faktiske ankomsttidspunktet sett i forhold til planlagt ankomsttidspunkt som er
avgjørende for retten til standarderstatning. 

Nemnda finner at flyselskapet har godtgjort at passasjerene ikke kom mer enn 3 timer
forsinket frem til sitt endelige bestemmelsessted: 

Flyselskapet har fremlagt en logg for VY2702 som viser at planlagt ankomsttidspunkt
var kl. 17.10, mens faktisk ankomsttidspunkt var kl. 20.07. Dette betyr en forsinkelse på

2 timer og 57 minutter. Siden forsinkelsen var under 3 timer, har klageren ikke krav på
standarderstatning etter forordningen.

Vedtak

Transportklagenemnda - fly anbefaler ikke at klager gis medhold i sitt krav om
standarderstatning.