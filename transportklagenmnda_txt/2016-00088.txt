Vedtak i Transportklagenemnda - Fly

Sammendrag

Krav om erstatning grunnet nektet ombordstigning.

Dato
31.10.2016

Saksnummer
2016-00088

Tjenesteytere
SAS

Klager har i det vesentlige anført

Klager skulle reise fra Zurich til Oslo den 26. mars 2015 med SK842 og videre til Bergen
med SK299.

Da klager ankom Oslo, ble klager nektet ombordstigning på flyvningen fra Oslo til
Bergen. 

Klager stiller seg kritisk til at han ikke fikk hjelp eller assistanse fra SAS. 

Klager krever standarderstatning 250 euro i henhold til EU-forordning 261/2004, samt
erstatning for utgifter. 

Tjenesteyterne har i det vesentlige anført
Flyvningen fra Zurich til Oslo var forsinket 63 minutter grunnet kraftig snøstorm i Oslo.
Det vises til fremlagt dokumentasjon.

Det var kaos på Gardermoen og flyplassmyndighetene nektet passasjerer å passere
sikkerhetskontrollen fordi terminalen var overbelastet. Innsjekkingsskranker ble stengt.

Klager fikk ikke sjekket inn bagasjen og fikk ikke være med flyet til Bergen, 
Klager ble booket om til ny flyvning den 27. mars.

SAS kan ikke imøtekomme klagers krav om standarderstatning i henhold til EU-
forordning 261/2004, men dekker klagers utgifter til «care». 

Nemnda bemerker

Nemnda legger på bakgrunn av de foreliggende opplysninger til grunn at klager ble
nektet innsjekking i Oslo fordi flyplassmyndighetene på Gardermoen nektet passasjerer

å passere sikkerhetskontrollen pga. overbelastning av utgangsområdet, Dette var en
følge av kaotiske forhold på Gardermoen pga. store snømengder. 

Nemnda er av den oppfatning at situasjonen må betegnes som ekstraordinær, og at SAS
måtte følge pålegget fra flyplassmyndighetene. Etter nemndas vurdering har passasjerer
som ble nektet ombordstigning av denne grunn ikke rett til standarderstatning.

Nemnda finner ikke å kunne anbefale at klager gis medhold.

Vedtak

Transportklagenemnda-fly finner ikke å kunne anbefale at klager gis medhold.