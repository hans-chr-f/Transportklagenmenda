Vedtak i Pakkereisenemnda

Sammendrag

Reise til Gran Canaria, 6. - 20. november 2010. Krav om
erstatning prisavslag som følge av forsinket bagasje.

Dato
..

Saksnummer
1/11

Tjenesteyter
Apollo Reiser As

Sakens dokumenter ble lagt frem.

Klager: X

Turarrangør: Apollo Reiser As

Antall reisende: 2

Reisens pris: ca. kr 21.000

Saken gjelder:

Reise til Gran Canaria, 6. - 20. november 2010. Krav om erstatning prisavslag som følge av
forsinket bagasje.

Nemnda bemerker:

Reklamasjonsnemnda for pakkereiser behandlet i møte 28. mars 2011 klage mot Star Tour
vedrørende samme hendelse, sak 278/10 (PRKN-2010-278). Nemnda fant etter en samlet
vurdering at hendelsen ikke ga grunnlag for prisavslag eller erstatning av eventuelle utgifter,
da årsaken til forsinkelsen skyldtes forhold flyselskapet/Star Tour ikke hadde mulighet til å
påvirke. Kopi av vedtaket er vedlagt.

Nemnda er av den oppfatning at det av samme grunn heller ikke er grunnlag for prisavslag/
erstatning i herværende klagesak

Vedtak:

Reklamasjonsnemnda for pakkereiser finner ikke å kunne anbefale at klager gis medhold.

Vedtaket var enstemmig.

Nemnda hadde slik sammensetning ved behandling av saken:

Lagdommer Einar Kaspersen, Formann

Elise Korsvik, Forbrukerrådet

Pål Martin Andersen, Forbrukerrådet

Vigdis Fiske, Amisol AS

Vigdis Lund Eriksen, Star Tour AS