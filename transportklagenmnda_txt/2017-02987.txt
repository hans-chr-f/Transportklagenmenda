Vedtak i Transportklagenemnda - Fly

Sammendrag

Krav om standarderstatning grunnet kansellering.

Dato
06.11.2018

Saksnummer
2017-02987

Tjenesteytere
Ryanair

Klager har i det vesentlige anført

Klager skulle reise fra Torp til Porto via London den 26. juni 2017 kl 17.35. Flight
FR33 fra Torp til London ble kansellert. Klager ble booket om og ankom endelig
bestemmelsessted den 28. juni kl 14.00. 

Klager krever standarderstatning 400 euro i henhold til EU-forordning 261/2004.

Tjenesteyterne har i det vesentlige anført
Ryanair har ikke kommentert saken overfor verken klager eller nemnda.

Nemnda bemerker

Kansellering gir passasjeren rett til standarderstatning med mindre flyselskapet godtgjør
at innstillingen skyldtes ekstraordinære omstendigheter som ikke kunne vært unngått
selv om alle rimelige tiltak var truffet, jf EU-forordning 261/2004 artiklene 5 og 7.

Flyselskapet Ryanair har ikke avgitt uttalelse til verken klager eller til nemnda.
Selskapet har følgelig ikke godtgjort at kanselleringen skyldtes en ekstraordinær
omstendighet som ikke kunne vært unngått. Etter nemndas syn har klager derfor krav på
standardkompensasjon.

Vedtak

Transportklagenemnda - fly anbefaler at Ryanair utbetaler til klager
standardkompensasjon på 400 euro.