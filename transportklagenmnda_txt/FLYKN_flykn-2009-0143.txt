Vedtak i Transportklagenemnda - Fly

Sammendrag

Krav om refusjon av 3 900 euro som ble betalt for
flyvning t/r Bangkok som ikke ble gjennomført.

Dato
24.03.2010

Saksnummer
143/09F

Tjenesteyter
Krabi Airline

Krav om refusjon av 3 900 euro som ble betalt for flyvning t/r Bangkok som ikke ble
gjennomført.

Nemnda bemerker:

Klagers foreldre har bestilt og betalt flyvning med Krabi Airline fra Oslo til Bangkok 20.
desember 2008 med retur til Oslo 3. januar 2009. Reisen ble bestilt direkte av Krabi Airline.
Klagers foreldre har betalt Krabi Airline 2 958 euro for reisen.

Flyvningen ble ikke gjennomført. Klagers foreldre har rett til refusjon av det innbetalte beløpet
av Krabi Airline.

International Travels er på Krabi Airlines norske hjemmeside oppgitt som Krabi Airlines
hjemmekontor. Nemnda kan ikke se at dette selskapet er ansvarlig for Krabi Airlines
manglende oppfølging av sine forpliktelser.

Nemnda anbefaler etter dette at Krabi Airline tilbakebetaler 2958 euro.

Krabi Airline har ikke avgitt uttalelse til nemnda, og saken er behandlet på bakgrunn av klagers
opplysninger.

Vedtak:

Flyklagenemnda anbefaler at Krabi Airline betaler 2 958 euro til Vidar Føskerud og Aud
Gabrielsen.

Vedtaket var enstemmig.

Nemnda hadde slik sammensetning ved behandling av saken:

Lagdommer Einar Kaspersen, leder

Anne Haugen-Flermoe, Forbrukerrådet i Oppland

Lars Grøndal, Forbrukerombudet

Olav Grøttland, SAS

Janne G. Soløy, Widerøes Flyveselskap AS