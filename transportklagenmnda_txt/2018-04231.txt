Vedtak i Transportklagenemnda
- Kollektivreiser

Sammendrag

Krav om refusjon av merutgift som følge av innstilt buss

Dato
11.06.2019

Saksnummer
2018-04231

Tjenesteytere
Nor-way Bussekspress

Klager har i det vesentlige anført

Klager hadde planlagt å reise 24. november 2018 med busslinje NW300 fra Stavanger
sentrum til Kristiansand, med avgang kl. 14.30 og ankomst kl. 18.20. 

Klager mottok ingen beskjed om innstilt bussavgang og møtte derfor opp ved angitt
holdeplass den 24. november. Da bussen ikke kom måtte klager bestille seg togbillett
til Kristiansand til kroner 526. Klager har i ettertid fått tilbakebetalt bussbilletten til
kroner 406, men krever at selskapet refunderer differansen mellom buss- og togbillett
pålydende 120 kroner.

Tjenesteyterne har i det vesentlige anført
Nor-Way Bussekspress har ikke besvart sekretariatets anmodning om tilsvar, men til
klager har selskapet kommentert følgende: 

"Selskapet bekrefter at avgangen ble kansellert. Refusjon sendes deg for din ubenyttede
billett. En egen e-post er sendt deg om dette. 

Beklager hendelsen og ditt utlegg pga. dette. 

Ønsker deg velkommen tilbake på Nor-Way Bussekspress!"

Nemnda bemerker

Klager krever refundert merutgifter ved kjøp av togbillett da bussavgangen den 24.
november 2018 ble kansellert. 

Nemnda viser til at klager har fått refundert den ubenyttede bussbilletten. Bussavgangen
var kansellert på grunn av personellmangel. Det var sendt varsel om kanselleringen pr
epost 22. november, men  klager hadde ikke sett eposten før avreise.

Nemnda kan ikke se at det er grunnlag for å kreve dekket merutgifter ved å ta tog.

Vedtak

Transportklagenemnda Kollektivtransport finner ikke å kunne anbefale at klager gis
medhold.