Vedtak i Transportklagenemnda
- Kollektivreiser

Sammendrag

Refusjon av utgift til taxi.

Dato
16.12.2019

Saksnummer
2019-02908

Tjenesteytere
Ruter

Klager har i det vesentlige anført

Klager hadde planlagt å reise med nattbuss natt til 9. juni 2019 fra Jernbanetorget, men
bussen kom aldri og klager måtte benytte seg av taxi. 

Klager krever følgelig at Ruter refunderer utgiften til taxi pålydende kroner 467.

Tjenesteyterne har i det vesentlige anført
Klager skulle ta nattbuss natt til 9. juni 2019, men avgangen han skulle reist med ble
innstilt på deler av strekningen. I dette tilfellet gjelder Ruters reisegaranti. 

Klager opplyser til Transportklagenemnda at de var tre personer i reisefølget. Når
man sender inn krav om å få refusjon for drosje må det fylles inn noen felter fra
drosjekvitteringen, deriblant start- og sluttid for drosjeturen og drosjens løyvenummer,
som er unikt for den enkelte drosjen. En drosjesjåfør kan skrive ut flere kvitteringer fra
samme tur, og i dette tilfellet har de tre som reiste fått hver sin kvittering. Systemet
vil derfor stoppe de kravene som er identiske. Her har det blitt sendt inn en identisk
kvittering fra en annen person, og denne personen har fått refusjon for denne turen.
Klager har derfor fått avslag på sitt krav, fordi denne kvitteringen allerede er refundert til
en annen person. Det er nærliggende å tro at vedkommende er en av de to andre som
var med i samme drosje. 

Ruter kan på overnevnte grunnlag ikke imøtekomme klagers krav om refusjon av taxi.

Nemnda bemerker

Klager krever refusjon av utgifter til taxi med kroner 467 da bussen med avgang natt til 9.
juni 2019 ble innstilt på deler av strekningen. 

Ruter har en reisegaranti som på visse vilkår gir rett til refusjon av taxiutgifter ved
forsinkelser på mer enn 20 minutter. Ruter har erkjent at reisegarantien kommer til
anvendelse i dette tilfellet.

Klager hevder at det ikke stemmer at det er gitt refusjon tidligere. 
andre har fått refusjon for denne regningen. 

Nemnda bemerker at Ruter har fremlagt dokumentasjon som viser at de har gitt refusjon
for drosjeregningen tidligere. Denne refusjonen ble godkjent 14. juni 2019 for en
kvittering fra drosje med samme løyvenummer som i denne sak og med samme beløp
og reise over samme tidspunkt. 

Nemnda finner ikke grunnlag for å anbefale at refusjon gis.

Vedtak

Transportklagenemnda for kollektivtransport finner ikke å kunne anbefale at klager gis
medhold.