Vedtak i Transportklagenemnda - Fly

Sammendrag

Krav om erstatning samt refusjon av utgifter til flybilletter grunnet kansellering av flyavgang.

Dato
24.03.2010

Saksnummer
252/09F

Tjenesteyter
Iraqi Air / Internasjonal Tours AS

Krav om erstatning samt refusjon av utgifter til flybilletter grunnet kansellering av flyavgang.

Klager har i det vesentlige anført:

Klager skulle sammen med sin familie reise tur/retur Torp-København-Baghdad.

Reisen til Baghdad gikk fint, men da de skulle returnere fra Baghdad var flyet kansellert.
Klager hadde ikke fått noen informasjon om kanselleringen fra reisebyrået Internasjonal
Tours AS hvor de hadde bestilt sine billetter. Klager har valgt å søke refusjon for sine ubrukte
billetter på kr 17.500, og rettmessig kompensasjon på grunn av kansellering på 2 535 Euro.

På grunn av kanselleringen måtte klagerne kjøpe nye billetter fra Baghdad til Stockholm og de
fikk da ikke benyttet sine returbilletter fra København til Torp.

Internasjonal Tours AS har i det vesentlige anført:

Internasjonal Tours viser til at de ikke har fått noen informasjon fra flyselskapet om
kanselleringen av flyavgangen.

Internasjonal Tours henviser klager til å klage til Nordic Air som er flyselskapet som flyr
strekningen og ikke til dem som bare er formidlere av billettet.

Nemnda bemerker:

Flyklagenemnda behandler bl.a. klager på reisebyråer vedrørende salg av flybilletter, jf
forskrift om klagenemnda for flypassasjerer § 1-5. Klagen er i dette tilfellet retten mot
International Tours.

International Tours hevder at de ikke har kjennskap til kanselleringen i Baghdad. Det
foreligger ikke opplysninger som tilsier annet.

Nemnda kan på denne bakgrunn ikke se at International Tours har noe ansvar for klagers
påførte tap. International Tours svarer ikke for feil eller kanselleringer fra flyselskapets side.

Nemnda finner etter dette ikke å kunne anbefale at klager gis medhold.

For så vidt gjelder klagers krav om standarderstatning, kan dette rettes til  dansk nemnd:

Statens Luftfartsvæsen

(CAA-Denmark)

Box 744

DK - 2450 KOBENHAVN SV

Tel.: +45 3618 6000

Fax : +45 3618 6001  dcaa@slv.dk

Vedtak:

Flyklagenemnda finner ikke å kunne anbefale at klager gis medhold.

Vedtaket var enstemmig.

Nemnda hadde slik sammensetning ved behandling av saken:

Lagdommer Einar Kaspersen, leder

Elise Korsvik, Forbrukerrådet

Sverre Åril, Forbrukerombudet

Olav Grøttland, SAS

Janne G. Soløy, Widerøe's Flyveselskap AS