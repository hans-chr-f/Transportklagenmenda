Vedtak i Pakkereisenemnda

Sammendrag

Saken gjelder hotellstandard, Kreta.

Dato
21.05.2013

Saksnummer
280/12

Tjenesteyter
Apollo Reiser AS

Sakens dokumenter ble lagt frem.

Klager: X

Turarrangør: Apollo Reiser AS

Antall reisende: 4

Reisens pris: ca. 27.000,-

Saken gjelder:

Saken gjelder hotellstandard, Kreta.

Klager anfører at de hadde bestilt 2 dobbeltrom med all inklusive og balkong med
begrenset havutsikt på et 4* hotell. De fikk to nitriste, mørke rom, toalett/dusj var
knøttsmå. Sengene var to enkle senger som ikke kunne settes til dobbeltseng.

Det var ikke «delvis havutsikt» som bestilt. Som all inklusive gjest fikk de drikke servert i
plastbeger ved pool-baren.

Apollo har beklaget at de ikke fikk rom som bestilt og vil gi en kompensasjon på
kr.1.500,- for dette. At drikke serveres i plastglass ute ved bassenget er ganske vanlig.

Nemnda bemerker:

En pakkereise er mangelfull når den avviker fra det som er avtalt eller forutsatt i avtalen, jf.
pakkereiseloven § 6-1. Mangler kan gi grunnlag for prisavslag.

Når det bestilles og betales for rom med «begrenset havutsikt», er det en mangel ved reisen at
rommet ikke har slik utsikt. Apollos tilbud om prisavslag er på kr.375,- per person eller kr.750,-
per rom for en uke. Reklamasjonsnemnda finner at dette er et passende prisavslag.

Vedtak:

Reklamasjonsnemnda for pakkereiser kan ikke anbefale prisavslag utover det som er tilbudt.

Vedtaket var enstemmig.