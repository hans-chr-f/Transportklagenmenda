Vedtak i Transportklagenemnda
- Kollektivreiser

Sammendrag

Krav om refusjon av utgift til drosje grunnet fort kort overgangstid i ruteplanleggeren

Dato
17.09.2021

Saksnummer
2021-00770

Tjenesteytere
Ruter

Klager har i det vesentlige anført

Klager hadde planlagt 4 minutters overganstid med busslinje 500N fra Fiskevollen,
men fordi busslinje 83N var forsinket da han gikk av holdeplassen mistet han videre
forbindelse. Klager måtte benytte seg av drosje og krever at Ruter refunderer
merutgiften på 466 kroner.

Tjenesteyterne har i det vesentlige anført
Ruter har avslått klagers krav med den begrunnelse at det følger av selskapets regler
for overgang at man skal beregne fem minutter pluss eventuell gangtid ved reise. I
dette tilfellet er det bare fire minutter mellom overgangene, og derfor kan Ruter ikke
imøtekomme klagers krav.

Det stemmer at klager tidligere har fått refundert utgift til taxi, men det var som følge av
mangelfull informasjon. 

Ruter opprettholder tidligere vurdering av saken.

Nemnda bemerker

Det fremgår av Ruters reisegaranti at det ved reiser med må overgang må beregnes
minst 5 minutters overgangstid, og at reisegarantien ikke gjelder dersom dette ikke er
gjort. 

Nemnda har merket seg at klager tidligere har fått refundert taxi for samme hendelse på
samme reisestrekning, men viser til Ruters kommentar om at utbetalingen ble gjort som
følge av mangelfull informasjon. Nemnda kan uansett ikke se at reisegarantien dekker
klagers situasjon i dette tilfellet.

Vedtak

Transportklagenemnda finner ikke å kunne anbefale at klager gis medhold.