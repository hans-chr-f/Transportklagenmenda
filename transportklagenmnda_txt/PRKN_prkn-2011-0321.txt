Vedtak i Pakkereisenemnda

Sammendrag

Saken gjelder klage på hotellstandard.

Dato
26.09.2012

Saksnummer
321/11

Tjenesteyter
Nazar Nordic AB

Sakens dokumenter ble lagt frem.

Klager: X

Turarrangør: Nazar Nordic AB

Antall reisende: 3

Reisens pris: 13.330,-

Saken gjelder:

Saken gjelder klage på hotellstandard.

Klager anfører at de ankom hotellet sent 28/8, og da de skulle dusje dagen etter rant
vannet dårlig unna. Da de brukte toalettet boblet det vann opp i badekaret.

Dette medførte 3 t reparasjon etter klage til hotellet. De to neste dagene fikk de samme
problem med vann opp i badekaret når de brukte toalettet, og de tok da kontakt med Nazar,
som sjekket om det fantes andre rom. Det gjorde det ikke.

Først den 3/9 - Dag en før hjemreise - var problemet løst. De kunne hele denne tiden ikke
bruke ba dekaret til å bade sin 2-årlige datter og ferien ble i det hele tatt ikke som forventet.

Nazar har vist til at klager først 1/9 tok kontakt med Nazars representant og at feilen
da ble reparert. Nazar har tilbudt kompensasjon for dagene 1.-3. September med 15%
av dagsandelen, samt kr. 400,- fordi Nazar har besvart klagen svært sent.

Til sammen har de tilbudt kr. 1.200,-.

Nemnda bemerker:

En pakkereise er mangelfull når den avviker fra det som er avtalt eller forutsatt i avtalen, jf.
pakkereiseloven § 6-1. Mangler kan gi grunnlag for prisavslag med mindre de avhjelpes innen
rimelig tid. For at turarrangør skal få anledning til å avhjelpe mangelen, er det nødvendig
at den reisende tar problemet opp med turarrangørs representant. Det er da vanligvis ikke
tilstrekkelig å ta det opp med hotellet.

I dette tilfelle fremhever imidlertid Navar i sin informasjon til de reisende at hotellet er
«Nazars eget hotell». Etter Reklamasjonsnemnda mening har klager da tatt opp problemene
med rette vedkommende når han tok det opp med hotellet.

Det fremgår for øvrig av Nazars log at det ble tatt opp med Nazars representant 30/8. Nazar
greide ikke å skaffe alternativt rom. Problemet med avløpet og vann opp i badekaret når de
brukte toalettet varte hele uken frem til dagen før avreise.

I realiteten var klagers familie uten skikkelig funksjonsdyktig bad det aller meste av oppholdet.

Reklamasjonsnemnda vurderer det slik at det her foreligger en alvorlig mangel ved reisen og
at klager har tatt opp mangelen med Nazar i tide uten at den ble avhjulpet. Nemnda finne at
et passende prisavslag bør settes til kr. 5.000,- totalt.

Vedtak:

Reklamasjonsnemnda anbefaler at det utbetales kr. 3.800,- i tillegg til de kr. 1.200,- som
tidligere er utbetalt.

Vedtaket var enstemmig.

Nemnda hadde slik sammensetning ved behandling av saken:

Lagdommer Svein Dahl, Formann

Pål Martin Andersen, Forbrukerrådet

Silje Østby Jystad, Forbrukerrådet

Anne Edvardsen, Ving Norge AS

Vigdis Fiske Amisol AS.