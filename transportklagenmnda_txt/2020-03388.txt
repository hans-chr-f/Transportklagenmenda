Vedtak i Transportklagenemnda - Fly

Sammendrag

Krav om refusjon av nye flybilletter grunnet
manglende beskjed fra flyselskapet om endret rutetid.

Dato
11.05.2021

Saksnummer
2020-03388

Tjenesteytere
Norwegian Air Shuttle

Klager har i det vesentlige anført

Klager og en passasjer skulle reise med DY358 fra Oslo til Harstad med avreise 2. august
2020 kl. 11.00. Da klager ankom flyplassen fikk han beskjed om at flyet hadde gått
kl.09.00, noe klager ikke kunne forstå ettersom han aldri har mottatt noen informasjon
om endret avgangstid. I ettertid er det oppdaget at Norwegian sendte SMS om endring til
et 10-sifret nummer. Klager måtte derfor kjøpe nye billetter med SAS for å komme seg til
sitt reisemål.

Klager krever at Norwegian refunderer de nye flybillettene pålydende 5 998 kroner.

Tjenesteyterne har i det vesentlige anført
Norwegian har ikke avgitt svar til nemnda. I tidligere svar til klager har selskapet vist
til at informasjon om ruteendring ble sendt til klager henholdsvis 2. juli 2020 og 7.
juli 2020 per mail. Det er også fremlagt utdrag fra meldingslogg som viser kopi av to
tekstmeldinger som skal ha blitt sendt til klager.

Nemnda bemerker

Norwegian har ikke avgitt noen uttalelse til nemnda. Nemnda treffer vedtaket
på grunnlag av opplysningene som er fremkommet tidligere i saken, jf.
transportklagenemndforskriften § 5-3 tredje ledd.

Hva som er årsaken til at tekstmeldingene som ble sendt fra Norwegian er sendt til
et 10-sifret telefonnummer er et bevisspørsmål som vanskelig kan klarlegges under
saksbehandlingen i nemnda. Det er ikke mulig for nemnda å vurdere om det er klager
som har skrevet feil telefonnummer, eller om feilen ligger hos Norwegian.  Saken avvises,
jf. transportklagenemndforskriften § 6-2 bokstav d

Vedtak

Saken avvises.