Vedtak i Pakkereisenemnda

Sammendrag

Saken gjelder defekt air condition, Fuerteventura.

Dato
18.09.2013

Saksnummer
45/13P

Tjenesteyter
Solia AS

Sakens dokumenter ble lagt frem.

Klager: X

Turarrangør: Solia AS

Antall reisende: 2

Reisens pris: 6.623,-

Tidsrom: 071212 - 141212

Saken gjelder:

Saken gjelder defekt air condition, Fuerteventura.

Klager anfører at a/c på det det tildelte rom ikke fungerte. Han fikk derfor byttet rom
fjerde dag av oppholdet. Med tanke på hvor mye av ferien han gikk glipp av, kreves
kr.3.000,- refundert.

Solia anfører at klager den 9. desember henvendte seg til deres guide om den defekte a/
c. Dagen etter fikk han nytt rom. De har derfor tilbudt kr.500,- i prisavslag.

Nemnda bemerker:

En pakkereise er mangelfull hvis den avviker fra det som er avtalt eller forutsatt i avtalen, jf.
pakkereiseloven § 6-1. Mangler kan gi grunnlag for prisavslag med mindre de avhjelpes innen
rimelig tid etter at turarrangøren har blitt informert.

Manglende eller defekt a/c i tilfeller hvor a/c er en del av avtalen, utgjør en mangel som gir
grunnlag for prisavslag. Etter nemndas praksis anbefales et prisavslag på kr.750,- per person
per uke utenom sommersesongen. I dette tilfelle fikk klager nytt rom med a/c dagen etter at
han meldte fra til Solia.

Det er da ikke grunnlag for prisavslag utover det som er tilbudt.

Vedtak:

Reklamasjonsnemnda kan ikke anbefale prisavslag utover det som er tilbudt.

Vedtaket var enstemmig.