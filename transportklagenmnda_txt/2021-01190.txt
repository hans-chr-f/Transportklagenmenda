Vedtak i Transportklagenemnda - Sjø

Sammendrag

Krav om frafall av gebyr.

Dato
20.10.2021

Saksnummer
2021-01190

Tjenesteytere
Torghatten Nord

Klager har i det vesentlige anført

Klager og tre medreisende reiste fra Sandvikvåg til Halhjem den 4. august 2021. 

Ved ombordkjøring klarte klager å kjøre i feil fil da de skulle om bord på ferjen. Hun
kjørte i filen til Husavik i stedet for Halhjem, da det ble oppdaget rygget de og kom
inn i rett fil. De fikk dermed ikke kjørt gjennom AutoPASS på ny. Klager fikk et ark på
bilruten om tilleggsgebyr på fergen på kroner 2100 da de ikke hadde blitt registrert med
AutoPASS. 

Klager ønsket selvsagt å betale ferjebilletten.

Klager krever å få en faktura på hva billetten kostet og frafall av gebyret.

Tjenesteyterne har i det vesentlige anført
Torghatten Nord har anført at enhver trafikant skal være oppmerksom på offentlig
trafikkskilt, signal og oppmerking og skal rette seg etter de forbud og påbud som gis på
denne måte.

Skilting følger standard for europavei, og sambandet Halhjem – Sandvikvåg er en del av
E39. Det er også forbudsskilt (innkjøring forbudt) der hvor kunde har kjørt/rygget inn i
oppstillingsfelt.

Torghatten Nord kan ikke imøtekomme klagers krav og opprettholder utstedt
tilleggstakst.

Nemnda bemerker

Nemnda viser til at det er den reisendes ansvar å ha gyldig betalingsmedium, herunder
AutoPASS-brikke ved passering.

Det følger av AutoPASS regulativet ferge Pkt.10 at reisende som ved kontroll har unnlatt å
betale eller registrere med brikke kan avkreves en tilleggstakst på 2100 pr kjøretøy. Etter
nemndas syn er det godt merket på stedet hvor man skal kjøre, og AutoPASS-systemet er
godt synlig.

Det er ikke opplysninger om at klager tok kontakt med mannskap for betaling før gebyr
ble ilagt. 

Det var således grunnlag for gebyr.

Vedtak

Transportklagenemnda sjø finner ikke å anbefale at klager gis medhold