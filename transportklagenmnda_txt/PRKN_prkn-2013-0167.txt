Vedtak i Pakkereisenemnda

Sammendrag

Saken gjelder hotellstandard, Side, Tyrkia.

Dato
..

Saksnummer
167/13P

Tjenesteyter
Solfaktor Pluss

Sakens dokumenter ble lagt frem.

Klager: X

Turarrangør: Solfaktor Pluss

Antall reisende: 5

Reisens pris: 31.259 nok

Saken gjelder:

Saken gjelder hotellstandard, Side, Tyrkia.

Klager har anført bl.a følgende mangler ved hotellet, som han mener bar preg av å ha
vært misdrevet i flere år:

Han krever å få dekket minimum 50 % av reisens kostnad.

Solfaktor Pluss har anført at de ikke har opplyst noe om treningsrommet eller
om Innendørs bassenget i sin hotellbeskrivelse. Det er heller ikke opplyst noe om
kveldsunderholdning. Det samme gjelder baren i resepsjonen.

Ut fra hotellbeskrivelsen kan kunden i utgangspunktet ikke forvente at hotellet tilbyr
strandhåndklær. Kunder kan heller ikke forvente badekåpe og tøfler på et 3* hotell og
forhåndsinformasjonen har ingen ting om dette.

Klager kontaktet Solfaktor Pluss første gang om kvelden 9. juli på femte feriedag.

Den mailen leste de dagen etter og tok det med en gang videre til hotellagenten.

Kunden ringte aldri Solfaktor eller agenten og de forsøkte forgjeves å komme i kontakt med
ham på telefon, som han i mailen hadde sagt at han ønsket.

Den 11. juli fikk de ny mail fra ham hvor han sa at telefonen ikke fungerte og at han i stedet
ville ta det opp når han kom hjem.

Solfaktor har refundert det som var betalt for massasje, men mener ellers at det er gitt
korrekte opplysninger i hotellbeskrivelsen og at det ikke er grunnlag for noen kompensasjon

Nemnda bemerker:

En pakkereise er mangelfull hvis den avviker fra det som er avtalt eller forutsatt i avtalen, jf.
pakkereiseloven § 6-1. Opplysninger på nettet eller i kataloger inngår som en del av avtalen.
Mangler kan gi grunnlag for prisavslag med mindre de avhjelpes innen rimelig tid etter at
kunden har informert om manglene.

Avvik fra det avtalte regnes likevel ikke som mangler dersom de er av mindre betydning og er
av det slag kunden må regne med kan inntreffe fra tid til annen.

Det fremgår av hotellomtalen at hotellet har «hammam i det lukseriøse spaet».

Når dette var stengt under hele oppholdet, foreligger det en mangel i pakkereiselovens
forstand. De øvrige forhold som klager har påberopt, er etter nemndas syn enten mangler
av mindre betydning, eller forhold som ikke er lovet i hotellomtalen og derfor ikke mangler.
Klager har fått refundert utlegg til massasje, og nemnda finner at han bør få kr.1.000,- i
prisavslag fordi SPA avdelingen med innendørsbasseng var stengt under hele oppholdet.

Vedtak:

Reklamasjonsnemnda anbefaler at det gis et prisavslag på kr.1.000,-.

Vedtaket var enstemmig.