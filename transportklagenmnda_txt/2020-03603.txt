Vedtak i Transportklagenemnda - Sjø

Sammendrag

Krav om frafall av krav om full betaling av billett om bord på ferjen.

Dato
20.10.2021

Saksnummer
2020-03603

Tjenesteytere
Torghatten Nord

Klager har i det vesentlige anført

Klager (til sammen to personer) reiste med bobil fra Svolvær via Skrova til Skutvik den 12.
juli 2020. De ankom fergekaia i god tid før avgang og det var biler i alle filene. Det var ikke
noen ansatte å se så de stilte seg i en av køene, klager hadde aldri vært på denne kaien
tidligere. Da ombordkjøringen startet kom det to personer med bobiler som stiller seg
foran dem og de var lite hyggelige, mens billettkontrolløren tok betaling. 

Vel om bord på fergen kom en av de som jobbet for Torghatten Nord og skjeller klager
ut foran andre reisende om at de hadde sneket seg med. Klager unngikk å bruke ferger
resten av den ferien.

Klager krever at ilagt gebyr på kroner 1244 blir slettet.

Tjenesteyterne har i det vesentlige anført
Torghatten Nord har anført at de ikke har ansatte som står på fergeleiene til enhver
tid og har derav dessverre ikke mulighet til å ta standpunkt til hvem som har sneket og
hvem som ikke har sneket. 

Den 23. november 2020 ble det sendt ut en e-post til klager der Torghatten Nord
opprettholder kravet som skal betales da reisen til klager er gjennomført. Klager har ytret
ønske om at kravet ble halvert noe Torghatten Nord har besvart med at saken anses som
avsluttet fra deres side og at kravet for en utført reise ikke ville innledes med forhandling
om å halveres.

Nemnda bemerker

Saken gjelder krav om frafall av krav om full betaling av billett.

Nemnda viser til tjenesteyters redegjørelse. Reisen ble gjennomført, og det er ikke noe
grunnlag for reduksjon i billettprisen.

Vedtak

Transportklagenemnda Sjø finner ikke å anbefale at klager gis medhold