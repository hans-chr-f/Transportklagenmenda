Vedtak i Transportklagenemnda - Fly

Sammendrag

Krav om erstatning for ødelagt bagasje.

Dato
12.02.2019

Saksnummer
2018-01264

Tjenesteytere
SAS

Klager har i det vesentlige anført

Klager reiste fra Bodø til Malaga via Oslo og Stockholm den 28. mars 2018. Ved
ankomst Malaga oppdaget klager at hans koffert var ødelagt. Klager viser til fremlagt
skaderapport.

Kofferten ble kjøpt på en reise for 2-3 år siden, og han betalte da kroner 4 500-5 000 for
kofferten. Klager har ikke tatt vare på kvitteringen.  

Klager har kun mottatt tilbud om gavekort på kroner 1 699 til ny koffert.

Klager krever erstatning for ødelagt koffert, kroner 4 000.

Tjenesteyterne har i det vesentlige anført
Kofferten klager har fremlagt bilde av er en Samsonite Sahora koffert fra 2009. Kofferten
kostet på det tidspunktet kroner 1 999. SAS Bagsupport samarbeider med Samsonite, og
Samsonite kjenner godt til sine modeller. 

SAS har bedt klager fremlegge kvittering for kofferten uten at han har gjort dette. 

Samsonite har vurdert koffertens restverdi til å være kroner 1 399. Klager har mottatt et
ilbud fra SAS på kroner 1 699.   

SAS kan ikke imøtekomme klagers krav utover det som allerede er tilbudt.

Nemnda bemerker

Nemnda legger til grunn at klagers kofferter ble skadet mens den var i flyselskapets
varetekt.

Etter luftfartsloven § 10-18 er flyselskapet ansvarlig for skade på bagasje mens den er i
dets varetekt. 

Ved totalskade må erstatningen i utgangspunktet baseres på gjenanskaffelsesverdien
- det vil si det beløpet passasjeren må betale for å skaffe seg en tilsvarende koffert.
Passasjeren skal på den annen side ikke tjene på skaden. Det gjøres derfor fradrag for
slitasje og verdiforringelse ellers på den skadede gjenstanden. 

Klager hevder at hans koffert på tidspunktet ble kjøpt for 2-3 år siden til en pris på 4 500
- 5 000 kroner. Han krever kroner 4 000 i erstatning. 

SAS hevder at deres Bagsupport samarbeider med Samsonite, og at klagers koffert var
en Samsonite Sahora produsert i 2009 som da kostet kroner 1 999. SAS har på dette
grunnlaget tilbudt klager kroner 1 699 til ny koffert. Klager har avslått tilbudet. 

Klager har ikke fremlagt kvittering eller bankutskrift. Nemnda legger derfor SAS'
verdivurdering til grunn, og kan ikke anbefale at klager gis medhold utover det som
allerede er tilbudt.

Vedtak

Transportklagenemnda - fly anbefaler at SAS utbetaler kroner 1 699 i erstatning for den
ødelagte koffertene dersom beløpet ikke allerede er utbetalt.