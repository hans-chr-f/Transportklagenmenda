Vedtak i Transportklagenemnda
- Kollektivreiser

Sammendrag

Krav om frafall av gebyr. Senkjøp av billett

Dato
11.11.2019

Saksnummer
2019-02564

Tjenesteytere
Ruter

Klager har i det vesentlige anført

Klagers representant viser til at sønnen ble ilagt gebyr som følge av for sent billettkjøp.
Sønnen rakk så vidt bussen og ble kontrollert da han hadde satt seg ned i bussen for å
betale for billett. Klagers representant viser til sønnen forsøkte å forklare at han måtte
løpe til bussen, men kontrolløren valgte å ikke ta hensyn til dette. 

Videre viser klagers representant til at sønnen ikke fikk betalt for billett før han gikk på
bussen på grunn av feilmeldinger i RuterBillett appen. 

Klagers representant er av den oppfatning at Ruter bør frafalle gebyret i dette tilfellet.

Tjenesteyterne har i det vesentlige anført
Klager ble ilagt gebyr fordi han ikke hadde billett da han gikk om bord i bussen. Billetten
må være bekreftet og aktivert før man går om bord. Det er ikke adgang til å sette seg
ned eller gjøre andre ting før man velger å kjøpe billett. Klagers representant opplyser
at sønnen gikk på bussen ved Sæter. Bussen kjørte derfra kl 13.43.02. To stoppesteder
senere ved P.A. Holms vei kommer kontrollørene på og bussen kjører derfra kl. 13.45.53.
Billetten til klager blir kjøpt kl. 13.46.00 og er dermed kjøpt for sent, og gebyret er korrekt
ilagt. Klager har tidligere sluppet å betale gebyr med samme begrunnelse, og han burde
derfor være klar over viktigheten av å ha billett før han går på bussen. 

Ruter kan på bakgrunn av dette ikke se noen grunn til å endre standpunkt i denne saken.

Nemnda bemerker

Klager ble ilagt gebyr på buss 79 den 24. mai 2019 fordi han ikke kunne vise gyldig billett. 

Det fremgår av Ruters transportvilkår punkt 3 bokstav b at den reisende plikter å ha
gyldig billett før ombordstigning eller før passering av kontrollsoner.

Det følger videre av punkt 6.2 første avsnitt at passasjerer som ved kontroll ikke kan vise
gyldig billett, vil bli ilagt gebyr. Bestemmelsen er objektiv. Gebyr kan således ilegges selv
om passasjeren ikke har opptrådt klanderverdig. 

Klager kunne ved kontrollen ikke vise gyldig billett og vilkårene for å ilegge gebyr var til
stede. 

Nemnda legger til grunn at kontrollørene kom på bussen ved P.A. Holms vei og at bussen
ifølge Ruters sanntidssystem gikk derfra kl. 13.45. 

Klager har opplyst at han kom på bussen på Sæter, som er to holdeplasser før P.A. Holms
vei, og ble passert et par minutter tidligere.  

Klagers billett er registrert kjøpt kl. 13.45.58, dvs. etter at kontrollørene kom ombord. 

Nemnda kan ikke se at det er grunnlag for å anbefale at gebyret frafalles.

Vedtak

Transportklagenemnda for kollektivtransport finner ikke å kunne anbefale at klager gis
medhold