Vedtak i Transportklagenemnda
- Kollektivreiser

Sammendrag

Frafall av ilagt gebyr grunnet manglende fremvisning av billett.

Dato
13.11.2018

Saksnummer
2018-02031

Tjenesteytere
Skyss

Klager har i det vesentlige anført

Klager fikk i januar 2018 tilsendt en regning for et gebyr som, ifølge Skyss, ble ilagt under
en kontroll på bussen 16. desember 2017. 

Klager viser til at hun ikke har reist med buss den dagen gebyret ble utstedt. Dette har
hun forsøkt å forklare til Skyss, men selskapets respons er at hun må sende kopi av
legitimasjon og bilde av hennes signatur skrevet tre ganger.  Klager følte seg presset av
selskapets fremgangsmåte, og ønsket ikke å sende etterspurt dokumentasjon. 

Klager ber om at Skyss frafaller gebyret.

Tjenesteyterne har i det vesentlige anført
Skyss viser til vedlagt samtale som selskapet har hatt med kunden, samt gebyret med
kommentar fra vekter og saksbehandler. 

Klager har ikke sendt inn etterspurt dokumentasjon som Skyss trenger for å sjekke om
det er klager som ble stoppet i kontroll. En av vekterne har vært i kontakt med klager før,
og visste derfor navnet hennes. 

Skyss opprettholder kravet i denne saken.

Nemnda bemerker

Klager ble ved kontroll på busslinje 4 i Bergen den 16. desember ber 2017 ilagt gebyr da
hun ikke kunne vise billett.

Klager har bestridt at hun reiste med bussen og at hun ikke kjenner til at hun er blitt ilagt
gebyr. 

Skyss har bedt om at klager sender inn kopi at ID-kort eller annen form for identfikasjon
samt sende eksempel underskrift for eventuelt å få avklart at det ikke var klager som
var med bussen. Dette er ikke etterkommet av klager og hun har også vist til bankkortet
trolig er mistet. 

Nemnda bemerker at det i rapporten fra kontrollørene er opplyst at klager først ga feil
informasjon. Hun ble imidlertid gjenkjent av en annen kontrollør. 

Nemnda legger vekt på at klager selv etter lang tid ikke har bidradd til å underbygge sin
klage. 

Nemnda anser det ikke sannsynliggjort at gebyret er ilagt på uriktig grunnlag og finner
ikke grunnlag for å anbefale at gebyret frafalles.

Vedtak

Transportklagenemnda Kollektivtransport  finner ikke å kunne anbefale at klager gis
medhold.