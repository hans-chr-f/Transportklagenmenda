Vedtak i Transportklagenemnda
- Kollektivreiser

Sammendrag

Kjøp av billett etter ombordstigning

Dato
11.06.2019

Saksnummer
2019-01328

Tjenesteytere
Ruter

Klager har i det vesentlige anført

Klager reiste med trikken da hun ble ilagt gebyr. Klager erkjenner at hun ikke rakk å
kjøpe billett før hun var om bord i trikken, men viser til Ruters hjemmeside hvor det står
følgende: "Som reisende plikter du å betale for deg. Kan du ikke vise gyldig billett/kort i
en kontroll, blir du ilagt gebyr." Etter klagers mening oppfylte hun kravet fordi hun kunne
vise gyldig billett til kontrolløren. 

Klager ber Ruter frafalle gebyret.

Tjenesteyterne har i det vesentlige anført
Klager ble ilagt gebyr på trikken 27. februar 2019 fordi hun kjøpte billett for sent. Billetten
må være bekreftet og nedtelling må ha startet før en går om bord i trikken. Det er ikke
adgang til å sette seg ned eller gjøre andre ting før man velger å kjøpe billett. 

I dette tilfellet opplyser klager selv at billett ble kjøpt etter at hun gikk om bord. Dette
samsvarer også med notat fra kontrollør på stedet. 

Klager har tidligere blitt stoppet i kontroll, og da valgte kontrollør å gi henne en advarsel
samt frafalle gebyret i kontrollen. Klager burde derfor være klar over viktigheten av å ha
gyldig billett. 

Ruter kan på bakgrunn av dette ikke se noen grunn til å endre standpunkt i denne saken.

Nemnda bemerker

Klager ble ilagt gebyr på trikken 27. februar 2019 fordi hun ikke kunne vise gyldig billett. 

Det fremgår av Ruters transportvilkår punkt 3 bokstav b at den reisende plikter å ha
gyldig billett før ombordstigning eller før passering av kontrollsoner.

Det følger videre av punkt 6.2 første avsnitt at passasjerer som ved kontroll ikke kan vise
gyldig billett, vil bli ilagt gebyr. Bestemmelsen er objektiv. Gebyr kan således ilegges selv
om passasjeren ikke har opptrådt klanderverdig. Ved bruk av mobilapp må billett være
kjøpt og bekreftet før påstigning.

Klager har erkjent at hun ikke hadde kjøpt billett før ombordstigning. Vilkårene for
¨ilegge gebyr var dermed til stede. 

Nemnda kan ikke se at det er noe grunnlag for å anbefale at gebyret frafalles.

Vedtak

Transportklagenemnda for kollektivtransport finner ikke å kunne anbefale at klager gis
medhold