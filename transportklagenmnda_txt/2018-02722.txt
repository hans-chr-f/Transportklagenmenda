Vedtak i Transportklagenemnda
- Kollektivreiser

Sammendrag

Ikke aktivert billett

Dato
13.11.2018

Saksnummer
2018-02722

Tjenesteytere
Ruter

Klager har i det vesentlige anført

Klager reiste med T-banen 25. august 2018, og ble ilagt gebyr fordi kortet ikke var
aktivert. 

Klager viser til at hun kun kjøper 30-dagers billett fordi hun bruker å følge datteren til
skolen. Da klager ble stoppet i kontroll var ikke hun klar over at billetten ikke var aktivert.
Klager var selv av den oppfatning av at billetten var gyldig. 

Klager ber om at Ruter frafaller gebyret.

Tjenesteyterne har i det vesentlige anført
Klager ble ilagt gebyr på T-banen 25. august 2018. 

Grunnen til at klager ble ilagt gebyr er fordi hun reiste med en billett som var kjøpt 13.
august, uten at den var blitt aktivert. Billetten ble aktivert først dagen etter kontrollen. 

Ruter kan ikke se noen grunn til å endre standpunkt i denne saken.

Nemnda bemerker

Klager ble ved kontroll på Majorstuen 25. august 2018 ilagt gebyr fordi hennes 30-dagers
billett ikke var aktivert. 

Det fremgår av Ruters transportvilkår punkt 3 bokstav b at den reisende plikter å ha
gyldig billett før ombordstigning eller før passering av kontrollsoner.

Det følger videre av punkt 6.2 første avsnitt at passasjerer som ved kontroll ikke kan vise
gyldig billett, vil bli ilagt gebyr. Bestemmelsen er objektiv. Gebyr kan således ilegges selv
om passasjeren ikke har opptrådt klanderverdig.

Klager har vist til at hun var av den oppfatning at billetten var aktivert. Ifølge
billetthistorikk fremlagt av Ruter ble klagers 30-dagers billett kjøpt 13. august, men ikke
aktivert før 26. august, dagen etter kontroll. 

Klager reiste uten gyldig billett og vilkårene for å ilegge gebyr var da til stede. 

Nemnda bemerker at den reisende selv er ansvarlig for å påse at billetten er aktivert før
reise. 

Nemnda kan ikke se at det er grunnlag for å anbefale at gebyret frafalles.

Vedtak

Transportklagenemnda Kollektiv finner ikke å kunne anbefale at klager gis medhold