Vedtak i Pakkereisenemnda

Sammendrag

Saken gjelder klage på hotellstandard i Burgas, Bulgaria.

Dato
03.05.2012

Saksnummer
292/12

Tjenesteyter
Apollo Reiser AS

Klager: X

Turarrangør: Apollo Reiser AS

Antall reisende: 2

Reisens pris: kr 12.536

Saken gjelder:

Saken gjelder klage på hotellstandard i Burgas, Bulgaria.

Klager anfører at ved ankomst hotell var rommet ikke rengjort. Sand på gulvet og
ting lå igjen etter forrige gjester. Det manglet håndklær. Etter noen dager fikk de stor
vannlekkasje. Til tross for henvendelse til resepsjon og Apollo ble intet gjort.

De fikk heller ikke bytte rom. Ny vannlekkasje dagen før avreise gjorde at de to måtte sove i
sofaen siste natt.

Apollo har vist til rapport fra reisemålet. Den synes å bekrefte i store trekk de forhold
klager har påberopt. Apollo har refundert kr.3.500,- som prisavslag.

Nemnda bemerker:

En pakkereise er mangelfull hvis den avviker fra det som er avtalt eller forutsatt i avtalen -
§ 6-1 i pakkereiseloven. Mangler gir grunnlag for prisavslag med mindre de avhjelpes innen
rimelig tid. I dette tilfelle ble ikke manglene avhjulpet og klager har følgelig krav på prisavslag.
Apollo tilbød først kr.1.000,- og har senere økt dette til kr.3.500,-. Dette utgjør ca. 28 % av
reisens pris.

Etter reklamasjonsnemndas vurdering er dette en passende kompensasjon for de mangler
som forelå i dette tilfelle.

Vedtak:

Reklamasjonsnemnda for pakkereiser kan ikke anbefale at det gis et prisavslag utover
kr.3.500,-.

Vedtaket var enstemmig.

Nemnda hadde slik sammensetning ved behandling av saken:

Lagdommer Svein Dahl, Formann

Pål Martin Andersen, Forbrukerrådet

Silje Østby Jystad, Forbrukerrådet

Solveig Kohagen, Ving Norge AS

Hanne Åsell, Star Tour AS