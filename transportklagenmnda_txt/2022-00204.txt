Vedtak i Transportklagenemnda - Fly

Sammendrag

Krav om standarderstatning grunnet kansellering.

Dato
28.06.2022

Saksnummer
2022-00204

Tjenesteytere
SAS

Klager har i det vesentlige anført

Klager skulle reise fra Oslo til Trondheim den 15. oktober 2021 kl 10.55 med ankomst kl
11.50 med flight SK338. Samme dag som avreisen ble klagers flyvning kansellert, og han
ble booket om til ny avgang kl 13.10 med ankomst kl 14.05.

Klager krever standarderstatning 250 euro i henhold til EU-forordning 261/2004

Tjenesteyterne har i det vesentlige anført
SAS har ikke avgitt uttalelse til nemnda.

Nemnda bemerker

Før saken behandles i nemnda, skal partene gis mulighet til å uttale seg om både
faktiske og rettslige sider av saken. Dersom partene ikke benytter seg av sin adgang til
å uttale seg, kan nemnda likevel treffe vedtak på grunnlag av de opplysninger som er
fremkommet tidligere i saken, jf. transportklagenemndforskriften § 5-3.

Kansellering gir passasjeren rett til standarderstatning med mindre flyselskapet godtgjør
at innstillingen skyldtes ekstraordinære omstendigheter som ikke kunne vært unngått
selv om alle rimelige tiltak var truffet, jf EU-forordning 261/2004 artiklene 5 og 7. 

SAS har ikke avgitt uttalelse til klager eller til nemnda. Selskapet kan da ikke sies å ha
godtgjort at kanselleringen skyldtes en ekstraordinær omstendighet som ikke kunne
vært unngått. 
Klager har etter dette krav på standarderstatning. 

Nemnda anbefaler at SAS utbetaler 250 euro til klager. 

Vedtak

Transportklagenemnda anbefaler at SAS utbetaler 250 euro til klager.