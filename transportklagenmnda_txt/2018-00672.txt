Vedtak i Transportklagenemnda - Fly

Sammendrag

Krav om standarderstatning grunnet kansellering.

Dato
17.01.2019

Saksnummer
2018-00672

Tjenesteytere
Widerøe

Klager har i det vesentlige anført

Klager skulle reise fra Bergen til Torp den 1. februar 2018 kl 17.10 med WF421. Flyet ble
kansellert, og klager ble booket om til neste avgang kl 20.00, men også denne avgangen
ble kansellert. Klager fikk ikke opplyst hva som var årsaken. 
Klager fikk deretter plass på neste fly kl 22.05. Dette ble forsinket til kl 23.00. Han ankom
endelig bestemmelsessted seks timer forsinket. 

Klager krever standarderstatning 250 euro i henhold til EU-forordning 261/2004.

Tjenesteyterne har i det vesentlige anført
WF421 ble kansellert som følge av lynnedslag dagen i forveien den 31. januar. Flyet ble
fraktet uten passasjerer til Torp hvor det måtte repareres. Flyet ble klart for rute igjen
den 5. februar. Widerøe viser til fremlagt dokumentasjon. 

Klager ble booket om til neste ledige fly senere samme dag. 

Hendelsen er ikke kompensasjonsberettiget i henhold til EU-forordning 261/2004, da
årsaken var ekstraordinære omstendigheter utenfor Widerøes kontroll. 

Widerøe kan ikke imøtekomme klagers krav.

Nemnda bemerker

Kansellering gir passasjeren rett til standarderstatning med mindre flyselskapet godtgjør
at innstillingen skyldtes ekstraordinære omstendigheter som ikke kunne vært unngått
selv om alle rimelige tiltak var truffet, jf EU-forordning 261/2004 artiklene 5 og 7.

Værforhold som påvirker flytrafikken ved at det ikke er mulig å lande/ta av, ved at det
oppstår overbelastning på flyplassen med mer, kan være en ekstraordinær omstendighet
i forordningens forstand som medfører at den reisende ikke har krav på erstatning. Dette
må vurderes konkret.

Nemnda mener at flyselskapet Widerøe har godtgjort at verken kanselleringen av WF421
eller de ekstraordinære omstendighetene kunne vært unngått selv om alle rimelige
tiltak var truffet. Dokumentasjonen viser at klagers flyvning ble kansellert som følge av
lynnedslag. 

Klager ble booket om til første ledige fly samme dag.  

Klager har etter dette rett til standarderstatning.

Vedtak

Transportklagenemnda - fly anbefaler at klager ikke gis medhold.