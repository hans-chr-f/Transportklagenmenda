Vedtak i Transportklagenemnda - Fly

Sammendrag

Krav om erstatning l grunnet nektet ombordstigning.

Dato
31.10.2016

Saksnummer
1130/15F

Tjenesteyter
Brussels Airlines

Klager har i det vesentlige anført:

Klager skulle reist Oslo - Marseille via Brussel den 29. mars 2015 kl. 06:30. Denne flyvningen
ble overbooket og klager fikk ikke plass på flyet.. Klager ble omrutet til Marseille via Brussel
samme dag kl. 17:40. Forsinkelsen ble på ca.

11 timer. Klager kom frem sent på kvelden og fikk ikke benyttet forhåndsbetalt hotell i Isle-
sur-la-Sorgue.

Brussels Airlines representant på Gardermoen sa at Brussels Airlines ville erstatte klagers
utgifter til hotell de ikke fikk benyttet..

Brussels Airlines har opplyst at de vil utbetale en erstatning på 400 euro per person. Klagerne
har kun mottatt NOK 2&nbsp;496,03. Klagerne krever utbetalt det resterende,

Det vises for øvrig til klagers brev.

Brussels Airlines har i det vesentlige anført:

Brussel Airlines beklager at klager ikke fikk plass på flyet grunnet overbooking. Klager ble
booket om til neste tilgjengelige flyvning.

De som blir nektet ombordstigning på grunn av overbooking har krav på økonomisk
kompensasjon. I dette tilfellet så har klager krav på en kompensasjon på 400 euro per person.
Denne kompensasjonen er ment å dekke ulemper og påførte utgifter.

Klagerne har fått en voucher på 250 euro per person. Det resterende beløp vil bli utbetalt.

Det vises for øvrig til Brussel Airlines brev.

Nemnda bemerker:

Nemnda legger på bakgrunn av de foreliggende opplysninger til grunn at klagerne ble nektet
ombordstigning på flyet fra Oslo til Brussel fordi flyet var overbooket.

Dersom passasjerer nektes ombordstigning mot sin vilje, skal flyselskapet i henhold til EU-
forordning 261/2004 artikkel 4 umiddelbart gi dem erstatning i samsvar med forordningens
artikkel 7, samt assistere dem i samsvar med artikkel 8 og 9, dvs. tilby refusjon av billetter
eller omruting snarest mulig til bestemmelsesstedet, samt tilby passasjerene måltider og
forfriskninger som står i rimelig forhold til ventetiden og eventuelt hotellinnkvartering om
nødvendig.

Standarderstatningens størrelse varierer med flygningens lengde frem til det endelige
bestemmelsesstedet. I dette tilfellet utgjør standarderstatningen 400 euro per person.
Nemnda anbefaler at Brussels Airlines utbetaler erstatningen, slik de har lovet i epost av 10.
oktober 2015. Til fradrag går NOK 2&nbsp;496 som ble utbetalt 18. november 2015 samt
eventuell annen utbetaling. Det er uklart for nemnda om den omtalte voucher på 250 euro
per person kan omgjøres i penger. En voucher som kun kan brukes på senere flygninger,
kommer ikke til fradrag.

Klager kom frem til Marseille om lag elleve timer forsinket. Brussels Airlines er i henhold
til luftfartsloven § 10-20/Montrealkonvensjonen artikkel 19 ansvarlig for tap som følge av
forsinkelse, med mindre selskapet godtgjør at det har tatt alle forholdsregler som med
rimelighet kan kreves for å unngå tapet, eller dette ikke har vært mulig for dem.

Forsinkelsen medførte at klagerne ikke fikk benyttet forhåndsbetalt hotell i Isle-sur-la Sorgue.
De ble påført utgifter på 290 euro.

I henhold til EU-forordningens artikkel 12 skal standarderstatning etter EU-forordningen
trekkes fra erstatning på annet grunnlag. Passasjeren har således alltid krav på å få utbetalt
standarderstatningen dersom vilkårene er til stede for dette. Har passasjeren også rett til
erstatning på annet grunnlag, og denne erstatning overstiger standarderstatningen, kommer
standarderstatningen til fradrag. Overstiger standarderstatningen etter EU-forordningen
annen erstatning, utbetales kun standarderstatningen. Det er tilfelle i denne saken.

Nemnda traff etter dette slikt

Vedtak:

Transportklagenemnda-fly anbefaler at Brussels Airlines utbetaler en standarderstatning på
400 euro per person. Til fradrag går tidligere utbetaling

Vedtaket var enstemmig.