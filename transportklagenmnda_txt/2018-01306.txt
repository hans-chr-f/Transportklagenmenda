Vedtak i Transportklagenemnda - Fly

Sammendrag

Krav om at kundeservice til SAS forbedres.

Dato
09.04.2019

Saksnummer
2018-01306

Tjenesteytere
SAS

Klager har i det vesentlige anført

Klager hadde bestilt en reise t/r reise Stavanger - Alta 22. - 23. april 2018. Klager angret
kjøpet og ville kansellere reisen. Etter flere timer i telefonkø hos SAS både fredag og
lørdag gav han opp. Det var heller ikke mulig å kansellere reisen på "mine sider" på
SAS.no.

Klager valgte å benytte seg av flybillettene for å ikke kaste penger ut av vinduet.  

Klager krever at SAS forbedrer sin tilgjengelighet og kundeservice.

Tjenesteyterne har i det vesentlige anført
Klager hadde kjøpt en SAS Plus Full Flex billett for reise fra Stavanger til Alta med retur.

Klager forsøkte å kontakte SAS kundeservice på telefon for å kansellere sin billett, men
hevder at han ikke kom i kontakt med SAS selv etter flere timers venting i telefonkø.

SAS har sjekket telefonstatistikken for vårt servicesenter den 20. og 21. april og finner at
gjennomsnittlig ventetid for begge dagene var under 6 minutter. Klager har sølvkort og
dersom dette ble tastet inn ved oppringning ville klager ha høyere prioriter i telefonkøen.

Full Flex billetter kan refunderes fullt ut selv om billetten ikke avbestilles før avreise.
Klager ville i dette tilfellet ikke tapt noe på å ikke reise. Informasjon vedrørende regler
for refusjon kan leses ved bestilling av billett. Klager har krysset av for at han har lest og
akseptert billettens vilkår.

Det er også fullt mulig å refundere billetter på våre nettsider.

Nemnda bemerker

Klager forsøkte å kontakte SAS` kundeservice på telefon for å kansellere sin Full Flex
billett, men hevder at han ikke kom i kontakt med SAS selv etter flere timers venting i
telefonkø. SAS motsetter seg denne beskriveIsen og viser til at gjennomsnittlig telefonkø
denne dagen var  under seks minutter, og at klager hadde sølvkort og dermed ville vært
prioritert om han hadde tastet inn sitt nummer. Han kunne også kansellert billetten
på selskapets nettside uten kostnad eller bare latt være å reise og fått billettprisen
refundert.

I denne saken har klager ikke reist noe krav mot SAS utover å hevde at selskapets
kundeservice må forbedres. Dette er etter nemndas oppfatning kritikk og ikke en
tvist mellom en passasjer og et selskap, og er følgelig et spørsmål utenfor nemndas
kompetanse, jf Transportklagenemndforskriften § 1-3.
Saken blir etter dette å avvise, jf transportklagenemndforskriften § 6-2 a.

Vedtak

Saken avvises.