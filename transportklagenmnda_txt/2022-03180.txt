Vedtak i Transportklagenemnda - Sjø

Sammendrag

Krav om frafall av gebyr.

Dato
09.03.2023

Saksnummer
2022-03180

Tjenesteytere
Torghatten Nord

Klager har i det vesentlige anført

Klager reiste den 17. november 2022 fra Sandvikvåg til Halhjem. Klager hadde leid bil
for å reise rundt i Norge. Det har blitt tatt rundt fire eller fem ferger i leieperioden og da
uten problemer. 

Klager er innforstått med at bilen måtte passere en måte for å sjekke nummerskiltet
for å kunne kjøre inn på fergen. Det ble brukt Google MAPs og hadde ingen problemer
før ankomst fergen Sandvikvåg. GPS sa at man måtte holde seg til høyre fil og i denne
situasjonen så gikk klager glipp av AutoPASS kontrollen. 

Om bord på fergen mottar klager et ark fra kontrolløren om ilagt gebyr. 

Klager ønsker å betale for selve fergeturen, og krever å få slettet gebyret på kr. 2100.

Tjenesteyterne har i det vesentlige anført
Torghatten Nord forklarer at klagers bil ikke passerte gjennom AutoPASS kamera og
derfor hadde gyldig betaling før det ble kjørt om bord. 

Betaling belastes automatisk når kjøretøyet passerer AutoPASS stasjonen ved nedkjøring
til fergekaien og kameraet leser bilnummeret. Dette er godt merket med flere skilt.

Det er også mulig å velge å betale med kort samme sted, dersom kjøretøyet ikke allerede
har noen betalingsavtale.

Ved feil kjøring har Torghatten Nord ikke registreringsnummeret til, og ved stopp i
billettkontrollen vil det bli gitt bot på grunn av manglende billett (sammen med betaling
for overfarten)
. 

Torghatten Nord viser til AutoPASS regulativet for ferge, Pkt. 10.

Nemnda bemerker

Klager krever å få slette gebyr på kr. 2100,- fra AutoPASS.

Klager har kjørt inn på fergen via feil kjørefelt, og ikke blitt registrert i AutoPASS anlegget.
Klager anfører at det ble fulgt anvisning fra GPS. 

Torghatten Nord har anført at det er godt skiltet.

Nemnda viser til tidligere avgjørelser om samme problematikk, og bemerker at det
er den reisende som er ansvarlig for å kjøre i riktig kjørefelt og bli registrert gjennom
AutoPASS. Unnlatelse av dette medfører tilleggsgebyr.

Vedtak

Transportklagenemnda sjø finner ikke å anbefale at klager gis medhold.