Vedtak i Transportklagenemnda - Sjø

Sammendrag

Krav om refusjon av billetten grunnet kansellering.

Dato
06.11.2020

Saksnummer
2020-02316

Tjenesteytere
Direct Ferries Ltd

Klager har i det vesentlige anført

Klager hadde bestilt en båttur gjennom Direct Ferries med Stena Line fra Oslo til
Frederikshavn den 3. april 2020 og retur den 12. april 2020. Seilingene ble kansellert da
Stena Line la ned denne ruten. Klager har vært i kontakt med Stena Line hvor hun har
blitt fortalt at de har utbetalt til Direct Ferries. 

Klager krever full refusjon av billetten pålydende kr. 1160,99.

Tjenesteyterne har i det vesentlige anført
Direct Ferries har ikke svart klager. De har heller ikke avgitt uttalelse til nemnda.

Nemnda bemerker

Klager krever refusjon for ubenyttet billett på kr. 1160,99, som følge av at Stena Line la
ned ruten 16. mars 2020 grunnet covid-19 pandemien. Billetten er kjøpt gjennom Direct
Ferries. 

Stena Line har opplyst at de har betalt tilbake til Direct Ferries. Verken klager eller
nemnda har mottatt bemerkninger fra Direct Ferries. nemnda legger således til grunn
som opplyst fra Stena Line at de har betalt mottatte billettinntekter til Direct Ferries, som
er ment å skulle refundere kundene. 

Etter nemndas syn har klager krav på å få tilbake pengene for billetten.

Vedtak

Transportklagenemnda Sjø anbefaler at klager gis medhold.