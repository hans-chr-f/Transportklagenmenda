Vedtak i Transportklagenemnda - Fly

Sammendrag

Krav om standarderstatning til spedbarn.

Dato
11.01.2018

Saksnummer
2017-00846

Tjenesteytere
SAS

Klager har i det vesentlige anført

Klageren og hennes spedbarn skulle reise fra Stavanger til Trondheim den 2. oktober
2016 kl 18.15 med SK4482. Avgangen ble forsinket mer enn tre timer, og klageren har
fått tilkjent standarderstatning 250 euro. Flyselskapet nekter å utbetale erstatning også
til spedbarnet. Klageren mener også spedbarnet har krav på erstatning.

Klageren krever standarderstatning 250 også for spedbarnet.

Tjenesteyterne har i det vesentlige anført
SK4482 ble kansellert som følge av tekniske årsaker. Den voksne passasjeren i reisefølget
har fått utbetalt standarderstatning. EU-forordning 261/2004 kommer ikke til anvendelse
for passasjerer som reiser gratis. Spedbarnets billett kostet kroner 0,-

SAS kan på grunnlag av ovennevnte ikke imøtekomme klagerens krav.

Nemnda bemerker

Nemnda er av den oppfatning at retten til standarderstatning etter EU forordning
261/2004  ikke omfatter passasjerer som reiser gratis.  jf. forordningen artikkel 3 nr.3. I
dette tilfellet ble det ikke betalt noe  for spedbarnet.

På bakgrunn av ovennevnte kan nemnda ikke anbefale at klager gis medhold.

Vedtak

Transportklagenemnda - fly anbefaler ikke at klager gis medhold.