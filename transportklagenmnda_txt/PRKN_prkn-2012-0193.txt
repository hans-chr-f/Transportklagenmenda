Vedtak i Pakkereisenemnda

Sammendrag

Saken gjelder flyforsinkelse på hjemreise fra Antalya.

Dato
07.02.2013

Saksnummer
193/12

Tjenesteyter
Solia AS

Sakens dokumenter ble lagt frem.

Klager: X

Turarrangør: Solia AS

Antall reisende: 3

Reisens pris: 19.965

Saken gjelder:

Saken gjelder flyforsinkelse på hjemreise fra Antalya.

Klager anfører at på hjemreise fra Antalya ble flyet ca. 3 ½ t forsinket.

De tok kontakt med flybesetningen på grunn av videre forbindelse til Tromsø, men intet ble
gjort og de mistet derfor det flyet de skulle ha.

De hadde bestilt tilslutnings fly med god margin - 3 ½ t - og billetter som kunne forandres,
men dette måtte i tilfelle gjøres senest ½ t før avgang.

Klager var avhengig av å komme til Tromsø den kvelden for å hente sin utviklingshemmede
sønn neste formiddag.

De måtte derfor kjøpe billetter for kr.6.064,02. Fordi forsinkelsen skyldtes manglende
besetning (sykdom), erstatter ikke reiseforsikringen merkostnaden.

Solia har anført at forsinkelsen skyldts sykdom hos et av besetningsmedlemmene. Selv
om et stand by besetningsmedlem ble innkalt på kort varsel, medfører slikt alltid en
viss forsinkelse - her 3 t og 15 min.

Kabinbesetningen kan ikke endre innenlandske flybilletter for passasjerene.

Solias reise starter og avsluttes på Gardermoen, og Solia anbefaler kundene å ha god
tidsmargin på tilslutningsbilletter.

Nemnda bemerker:

En pakkereise er mangelfull hvis den avviker fra det som er avtalt eller forutsatt i avtalen, jf.
pakkereiseloven § 6-1. Mangler kan gi grunnlag for prisavslag.

Forsinkelser av en viss varighet kan utgjøre en mangel som medfører rett til prisavslag/
erstatning. Reklamasjonsnemnda har for hjemreiser anvendt de regler som gjelder for utreise
i henhold til Alminnelige vilkår for pakkereiser.

Etter disse regler er forsinkelsen i dette tilfelle for kort til å gi krav på prisavslag.

EU-forordning 261/2004 kan også gi rett til erstatning ved forsinkelse av en viss varighet med
mindre forsinkelsen skyldes ekstraordinære forhold som ikke kunne ha vært unngått selv om
alle rimelige tiltak hadde vært truffet.

I dette tilfelle skyldtes forsinkelsen sykdom hos et besetningsmedlem.

Dette må betraktes som slik ekstraordinær omstendighet som gjør at det ikke blir
erstatningsansvar.

Det er etter dette ikke grunnlag for noen kompensasjon.

Vedtak:

Reklamasjonsnemnda kan ikke anbefale at det gis noen kompensasjon.

Vedtaket var enstemmig.

Nemnda hadde slik sammensetning ved behandling av saken:

Lagdommer Svein Dahl, Formann

Pål Martin Andersen, Forbrukerrådet

Elise Korsvik, Forbrukerrådet

Christine Tang, Detur Norway AS

Malin T. Løken, Ving Norge AS