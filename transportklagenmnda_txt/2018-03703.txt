Vedtak i Transportklagenemnda - Fly

Sammendrag

Krav om standarderstatning grunnet kansellering.

Dato
10.09.2019

Saksnummer
2018-03703

Tjenesteytere
TAP Air Portugal

Klager har i det vesentlige anført

Klager med reisefølge (tilsammen to personer) skulle reise fra Oslo til Funchal Madeira
via Lisboa den 2. april 2018 kl 12.45 med ankomst kl 19.15. TP761 fra Oslo til Lisboa
ble kansellert. Klager ble booket om til ny avgang fra Oslo kl 13.00 og ankom Funchal kl
21.40.

Klager krever halv standarderstatning 200 euro per person i henhold til EU-forordning
261/2004.

Tjenesteyterne har i det vesentlige anført
TAP Air Portugal har ikke avgitt uttalelse til klager eller til nemnda.

Nemnda bemerker

Kansellering gir rett til standarderstatning med mindre flyselskapet godtgjør at
innstillingen skyldtes ekstraordinære omstendigheter som ikke kunne vært unngått selv
om alle rimelige tiltak var truffet, jf EU-forordning 261 / 2004 artikkel 5 og 7. 

Ved informasjon om kanselleringen mindre enn syv dager i forveien, faller retten til
erstatning bort hvis flyselskapet har tilbudt passasjeren omruting slik at han kunne reise
høyst en time før planlagt avgangstid og ankomme det endelige bestemmelsesstedet
senest to timer etter planlagt ankomsttid, jf artikkel 5 nr 1 bokstav c) iii). 

I dette tilfellet ble klager tilbudt omruting til en flygning 15 minutter etter sin
opprinnelige avgang, og han ankom sitt endelige bestemmelsessted 2 timer og 25
minutter forsinket. 

Klager har dermed på halv standarderstatning, jf. artikkel 7 nr. 2 b.

Vedtak

Transportklagenemnda-fly anbefaler at TAP Air Portugal betaler til klager 200 euro per
person.