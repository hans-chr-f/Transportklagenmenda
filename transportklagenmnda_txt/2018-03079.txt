Vedtak i Transportklagenemnda
- Kollektivreiser

Sammendrag

Kunne ikke vise gyldig billett under kontroll

Dato
08.12.2018

Saksnummer
2018-03079

Tjenesteytere
Ruter

Klager har i det vesentlige anført

Klager reiste med T-banen og ble ilagt gebyr fordi han ikke hadde gyldig billett.

Klager forsøkte å kjøpe billett på billettautomaten ved holdeplassen og via RuterBillett
appen, men kortet hans ble ikke akseptert. Klager mener feilen ligger hos Ruter, og at
han ikke hadde annet valg enn å reise uten billett.

Klager ber om at Ruter frafaller gebyret.

Tjenesteyterne har i det vesentlige anført
Klager ble ilagt gebyr på T-banen 20. september 2018 fordi han ikke hadde gyldig billett. 

Klager reiste fra Steinerud til Nydalen og hevder at billettautomaten ikke fungerte. Ruter
antar at dette gjelder automaten ved Steinerud stasjon. Ifølge Ruters systemer er det
registrert flere salg på billettautomaten i den timen klager befant seg der, og det er
derfor ingen ting som taler for at det var noe i veien med billettautomaten, slik som
klager hevder. 

Klager måtte skifte T-bane på Majorstuen, og der er det mulig å kjøpe billett hos kiosk og
billettautomater. Det ble heller ikke nevnt til kontrolløren at klager hadde problemer med
billettautomaten.

Ruter derfor ikke se noen grunn til å endre standpunkt i denne saken.

Nemnda bemerker

Klager ble ved kontroll på T-banen 20. september 2018 ilagt gebyr som følge av
manglende gyldig billett.

Det fremgår av Ruters transportvilkår punkt 3 bokstav b at den reisende plikter å ha
gyldig billett før ombordstigning eller før passering av kontrollsoner.

Det følger videre av punkt 6.2 første avsnitt at passasjerer som ved kontroll ikke kan vise
gyldig billett, vil bli ilagt gebyr. Bestemmelsen er objektiv. Gebyr kan således ilegges selv
om passasjeren ikke har opptrådt klanderverdig.

Klager kunne ved kontroll ikke vise gyldig billett og vilkårene for å ilegge gebyr var
dermed til stede.

Klager har vist til at han opplevde at betalingskortet ble avvist, både ved forsøk på
billettautomaten ved Steinerud stasjon og i RuterBillett appen, og at han derfor ikke
hadde fått kjøpt billett.

Nemnda viser til Ruters opplysning om at det ikke var registrert feil på automaten i det
aktuelle tidsrommet. 

Det er den reisendes ansvar å sette seg inn i betalingssystemet. 

Nemnda kan ikke se at det er grunnlag for å anbefale at gebyret frafalles

Vedtak

Transportklagenemnda Kollektivtransport finner ikke å kunne anbefale at klager gis
medhold.