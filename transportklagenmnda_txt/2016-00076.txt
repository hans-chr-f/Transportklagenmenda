Vedtak i Transportklagenemnda - Fly

Sammendrag

Krav om standarderstatning grunnet kansellering.

Dato
31.10.2016

Saksnummer
2016-00076

Tjenesteytere
Widerøe

Klager har i det vesentlige anført

Klager skulle reise fra Hammerfest til Tromsø den 30. november 2015 kl. 09:08 med
WF903. 

Den 29. november ble klager informert om at flyvningen var kansellert grunnet mangel
på crew. Klager måtte derfor avlyse reisen.

Klager krever standarderstatning 250 euro i henhold til EU-forordning 261/2004.

Tjenesteyterne har i det vesentlige anført
Flyvningen fra Hammerfest til Tromsø ble kansellert grunnet mangel på crew. Dette er en
ekstraordinær hendelse som oppsto uforutsett og utenfor Widerøes kontroll. 

Det vises til fremlagt dokumentasjon.

I slike tilfeller kan klager velge ombooking samt forpleining, eller refusjon og returreise i
tillegg til forpleining.

Widerøe kan ikke imøtekomme klagers krav om standarderstatning i henhold til EU-
forordning 261/2004. 

Nemnda bemerker

Kansellering gir rett til erstatning med mindre flyselskapet godtgjør at innstillingen
skyldes ekstraordinære omstendigheter som ikke kunne vært unngått selv om alle
rimelige tiltak var truffet, jf. EU-forordning 261/2004 artikkel 5. 

Widerøe har opplyst at flygningen ble kansellert pga. mangel på crew. Widerøe har
ikke redegjort for hvorfor de manglet crew, sin beredskapsplan ved sykdomsforfall
o.l. eller hvorfor kanselleringen ikke kunne vært unngått i dette tilfellet. Widerøe har
følgelig ikke godtgjort at kanselleringen skyldtes en ekstraordinær omstendighet som
ikke kunne vært unngått selv om alle rimelige tiltak var truffet. Kanselleringen gir etter
dette rett til en standarderstatning på 250 euro. Nemnda anbefaler at Widerøe utbetaler
standarderstatningen.

Vedtak

Transportklagenemnda-fly anbefaler at Widerøe utbetaler en standarderstatning på 250
euro.