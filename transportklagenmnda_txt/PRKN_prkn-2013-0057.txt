Vedtak i Pakkereisenemnda

Sammendrag

Saken gjelder leilighetens plassering, Tenerife.

Dato
03.09.2013

Saksnummer
57/13P

Tjenesteyter
Ving Norge AS

Sakens dokumenter ble lagt frem.

Klager: X

Turarrangør: Ving Norge AS

Antall reisende: 4

Reisens pris: 42.070,-

Tidsrom: 030213 - 170213

Reisemål: Tenerife

Saken gjelder:

Saken gjelder leilighetens plassering, Tenerife.

Klager anfører at han bestilte rom som skulle ligge i 4-6.etg. mot bygninger.

Han fikk rom 307 og 308 i 3.etg. Han ba forgjeves om å få bytte og krever derfor refundert det
han betalte ekstra for rom i 4-6.etg, samt kr.2.000,- for å ha blitt fratatt ettermiddags kosen i
solen på terrassen.

Ving anfører at leiligheten klager fikk, lå i 4.etg. I Spania betegnes etasjen på bakkeplan
0, norsk 2.etg for 1 etc. - dermed tilsvarer det som har betegnelsen 3 norsk 4.etg. Dette
fremgår også på nettsidene.

Nemnda bemerker:

I henhold til reisebeviset har klager bestilt 2 rom i etasje 4-6. De leiligheter han fikk, var
beliggende i det som etter norske betegnelser er 4.etg., som i Spania har betegnelse
etasje 3, slik det også fremgår av hotellbeskrivelsen på Vings nettsider. Klager er norsk og
bestilte reisen hos et norsk reiseselskap og fikk altså rom i en etasje som i Norge er 4.etg.
Reklamasjonsnemnda legger da til grunn at han fikk leilighet som bestilt.

Vedtak:

Reklamasjonsnemnda kan ikke anbefale at det gis prisavslag.

Vedtaket var enstemmig.