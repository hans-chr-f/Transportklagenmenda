Vedtak i Transportklagenemnda - Fly

Sammendrag

Krav om standardkompensasjon grunnet forsinkelse.

Dato
10.09.2019

Saksnummer
2018-03070

Tjenesteytere
Blue Air

Klager har i det vesentlige anført

Klager skulle reise fra Oslo til Bucuresti med Blue Air sin rute 0B184 den 31. mai 2018.
Klager ankom sin destinasjon med en forsinkelse på over tre timer. Klager/klagers
representant mener at forsinkelsen ikke skyldtes ekstraordinære omstendigheter
utenfor flyselskapets kontroll. På bakgrunn av dette er det fremsatt et krav om
standardkompensasjon i henhold til EU-forordning 261/2004.

Tjenesteyterne har i det vesentlige anført
Blue Air har ikke svart klagers representant. Selskapet har heller ikke svart på
sekretariatets anmodning om tilsvar, samt påminnelse.

Nemnda bemerker

Flyselskapet Blue Air har tross oppfordring ikke avgitt uttalelse til nemnda. Nemnda
treffer vedtaket på grunnlag av opplysningene som er fremkommet tidligere i saken, jf
transportklagenemndforskriften § 5-3 tredje ledd.

Nemnda legger således til grunn at klager kom mer enn tre timer forsinket
frem til sitt endelige bestemmelsessted Bucuresti. Klager har fremsatt krav om
standardkompensasjon i henhold til EU-forordning 261/2004. 

En passasjer som kommer mer enn tre timer forsinket frem til sitt endelige
bestemmelsessted har rett til standarderstatning med mindre flyselskapet godtgjør at
forsinkelsen skyldtes ekstraordinære omstendigheter som ikke kunne vært unngått selv
om alle rimelige tiltak var truffet, jf. EU-forordning 261/2004 artiklene 5, 6 og 7, samt EU-
domstolens avgjørelser i sakene Sturgeon (C-402/07) og Nelson (C-581/10).

Blue Air har som nevnt ikke avgitt uttalelse til klager eller til nemnda. Selskapet
har følgelig ikke godtgjort at forsinkelsen skyldtes en ekstraordinær omstendighet
som ikke kunne vært unngått. Klager har etter nemndas syn derfor krav på
standardkompensasjon. 

Klager hadde gjennomgående billett  fra Oslo til Bucuresti. Siden avstanden mellom Oslo
og Bucuresti, målt etter storsirkelmetoden, er mer enn 1 500 kilometer, jf artikkel 7 nr 1
og 4, EU-domstolens dom av 07.09.2017 i saken Bossen med flere mot Brüssels Airlines
(C-559/16) og gcmap.com, utgjør erstatningen 400 euro.

Vedtak

Transportklagenemnda-fly anbefaler at Blue Air utbetaler 400 euro til klager.