Vedtak i Pakkereisenemnda

Sammendrag

Saken gjelder refusjon av tilknytningsbillett.

Dato
..

Saksnummer
33/14P

Tjenesteyter
Star Tour AS

Sakens dokumenter ble lagt frem.

Klager: X

Turarrangør: Star Tour AS

Reisemål: Madeira

Antall reisende: 3

Reisens pris: 23.000.-

Tidsrom: 030414 - 100414

Saken gjelder:

Saken gjelder refusjon av tilknytningsbillett.

Klageren bestilte den 30. desember 2013 en tur til Madeira for tre personer.

Hun innbetalte depositum samme dag. Den 17. januar 2014 01.14 fikk klageren beskjed om,
både over telefon og mail, at turen var kansellert p.g.a. manglende oppslutning. Hun fikk
samtidig opplyst at det ikke var aktuelt å refundere tilknytningsbillettene hun hadde bestilt
og betalt, ettersom disse ikke var kjøpt gjennom reisearrangøren. Klageren fikk imidlertid ikke
opplyst da hun bestilte reisen at hun også kunne bestille tilknytningsbilletter gjennom Star
Tour. Hun kjøpte derfor togbillett til Oslo den 2. april 2014 og flybillett fra Gardermoen den 10.
april.

Utgiftene til dette beløp seg til kr 838,-.

Klagerens syn er at ettersom det var reisearrangøren som kansellerte turen, må selskapet ta
konsekvensen av det og refundere de utgiftene klageren har hatt i forbindelse med reisen.

Star Tour AS beklager at flyvningene til Madeira ble kansellert fra 27. februar 2014.
Depositumet vil bli refundert. Ønsket om erstatning for innkjøpte tilslutningsbilletter i
forbindelse med reisen kan imidlertid ikke etterkommes siden disse billettene ikke ble
bestilt gjennom Star Tour. Star Tour har tilbudt et reisegavekort på kr 500,-.

Nemnda bemerker:

I medhold av Alminnelige vilkår for pakkereiser punkt 6, art. 6.1, kan arrangøren

«kansellere den enkelte reise dersom det ikke blir solgt det antall plasser eller beleggsandel
han i sine individuelle betingelser har satt som vilkår for å avvikle reisen. Fristen må ikke
settes kortere enn 30 dager før avreisedøgnet starter.

... ...

Skriftlig varsel om slik kansellering må være kommet frem til kunden senest ved fristens utløp.

... ...

Ved kansellering etter dette punkt skal alle av kundens innbetalte beløp refunderes så snart
som mulig».

I tillegg til spesialreglene for pakkereiser gjelder alminnelige avtalerettslige regler. Hvis det
oppstår en hindring som fører til at en av avtalepartene ikke kan oppfylle sin del av avtalen,
skal medkontrahenten holdes skadesløs, det vil si at vedkommende i økonomisk henseende
skal stilles som om avtalen ikke var inngått. I den foreliggende sak fører det til at klageren har
krav på å få tilbake de utgiftene hun har hatt i forbindelse med kjøp av tilslutningsbilletter.
Dette beløper seg til kr 838,-.

Vedtak:

Reklamasjonsnemnda for pakkereiser anbefaler at Star Tour AS erstatter de utgiftene
klageren har hatt til kjøp av tilslutningsbilletter, nemlig kr 838,-.

Vedtaket var enstemmig.