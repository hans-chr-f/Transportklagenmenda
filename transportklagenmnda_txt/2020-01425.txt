Vedtak i Pakkereisenemnda

Sammendrag

Krav om refusjon av avbestillingsgebyret grunnet
Covid-19. Klager avbestilte reisen etter avreise.

Dato
28.08.2020

Saksnummer
2020-01425

Tjenesteytere
Reisegiganten AS

Klager har i det vesentlige anført

Klagen gjelder en pakkereise for fire personer til Krakow i perioden 13.03.2020 -
15.03.2020. Totalpris 8 365 kroner.

Klager tok kontakt med Reisegiganten først 14.03.2020, dagen etter opprinnelig avreise
da de ikke reise til Krakow som planlagt den 13.03.2020 da Polen stengte sine grenser
pga. korona virus. Flyreisen hjem ble også kansellert pga. korona viruset.

Klager har søkt forsikringsselskap om dekning/erstatning. Klager har ikke blitt tilkjent
dekning/erstatning.

Klagers krav: Refusjon av reisens pris.

Det vises for øvrig til korrespondanse fra klager.

Tjenesteyterne har i det vesentlige anført
Klager kontaktet Reisegiganten først lørdag 14. mars kl. 12:16. Avreise var 13. mars og
klager hadde ikke møtt opp til flyavgang. Den 13. mars forelå det ingen reiseråd fra UD
som gjaldt Polen og reisen gikk som normalt.

Reisegiganten visste ikke på det tidspunktet flyet gikk, at returen kom til å bli kansellert.
Reisegiganten kunne ikke på noen måte forutse dette for reiser til Polen. 

Ettersom klager ikke møtte opp til flyavgang og var "noshow", har de ikke krav på
refusjon i henhold til alminnelige vilkår for pakkereiser: "Avbestilling etter det er mindre
enn 15 dager til avreisedøgnet starter eller utelatt fremmøte ved avgang: Ingen refusjon
ut over offentlige avgifter som ikke påløper." Reisegiganten henviser også til sine vilkår. 

I og med at klager ikke kontaktet Reisegiganten før dagen etter avreise, kunne de ikke
hjelpe klager med endring av utreisedato. 

Reisegiganten kan ikke se at det foreligger grunnlag for refusjon.  

Det vises for øvrig til korrespondanse fra Reisegiganten.

Nemnda bemerker

Klagen gjelder en pakkereise for fire personer til Krakow i perioden 13.03.2020 -
15.03.2020. Totalpris 8 365 kroner.

Klager tok kontakt med Reisegiganten først 14.03.2020, dagen etter opprinnelig avreise
da de ikke reiste til Krakow som planlagt den 13.03.2020 fordi Polen stengte sine
grenser pga. Covid-19 viruset. Avreisen gikk som planlagt den 13.03, men flyreisen
hjem ble senere kansellert pga. Covid-19 viruset. Etter nemndas vurdering kommer ikke
pakkereiseloven § 22 til anvendelse da avbestillingen etter bestemmelsens ordlyd må
skje før avreise og ikke i etterkant. Det er således ikke grunnlag for gebyrfri avbestilling
etter pakkereiseloven § 22. Nemnda anbefaler at klager ikke gis medhold.

Vedtak

Pakkereisenemnda anbefaler at klager ikke gis medhold.