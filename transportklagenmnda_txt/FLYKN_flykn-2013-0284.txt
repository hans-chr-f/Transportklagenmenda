Vedtak i Transportklagenemnda - Fly

Sammendrag

Krav om standarderstatning grunnet kansellering.

Dato
04.11.2013

Saksnummer
284/13F

Tjenesteyter
Lufthansa German Airlines

Krav om standarderstatning grunnet kansellering.

Klager har i det vesentlige anført:

Klager skulle reise fra Frankfurt til Oslo den 9. desember 2012 kl. 12:35 med SK4756. Flyet
ble kansellert grunnet dårlig vær, og klager ble booket om til LH862 som også ble kansellert
grunnet manglende innkommet fly. Klager fikk til slutt plass på LH864 kl. 21:45.

Klager mottok ikke mat i ventetiden.

Klager krever standarderstatning 250 euro per person i henhold til EU-forordning 261/2004.

Lufthansa har ikke avgitt uttalelse til nemnda. Til klager har selskapet i det vesentlige
anført:

SK4756 ble kansellert som følge av dårlige værforhold i Frankfurt. Klager ble booket om til
neste ledige avgang.

Kanselleringen er ikke kompensasjonsberettiget, da hendelsen ble forårsaket av
ekstraordinære omstendigheter utenfor flyselskapets kontroll.

Lufthansa kan ikke imøtekomme klagers krav.

Nemnda bemerker:

I henhold til EU-forordning 261/2004 artikkel 16, er det klageorganet i det land hendelsen
oppstod som i utgangspunktet skal behandle klagen.

Kanselleringen skjedde i dette tilfellet i Frankfurt. Saken hører således inn under tysk nemd.
Klagen blir etter dette å avvise, jf. transportklagenemndforskriften § 6-2 bokstav b. Klagen
oversendes tysk nemnd.

Vedtak:

Saken avvises.