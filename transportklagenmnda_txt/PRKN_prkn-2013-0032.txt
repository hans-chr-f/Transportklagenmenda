Vedtak i Pakkereisenemnda

Sammendrag

Saken gjelder manglende aircondition, Manchester, England.

Dato
18.09.2013

Saksnummer
32/13P

Tjenesteyter
Ving Norge AS

Sakens dokumenter ble lagt frem.

Klager: X

Turarrangør: Ving Norge AS

Antall reisende: 10

Reisens pris: 38.110,-

Tidsrom: 110113 - 140113

Saken gjelder:

Saken gjelder manglende aircondition, Manchester, England.

Klager opplyser at de hadde bestilt fotballtur til Manchester. Turen endte bra
fotballmessig, men gruppen på 10 personer fikk rom fra 6.etg til 9.etg.

Samtlige rom var uten a/c. De ba om nye rom, men fikk det ikke.

De krever kr.400,- per rom per natt med til sammen kr.12.000,-.

Ving har beklaget at anlegget var ute av drift, noe Ving ikke var klar over.

Hotellet har tilbudt kr.4.000,- i henhold til bransjepraksis.

Nemnda bemerker:

En pakkereise er mangelfull når den avviker fra det som er avtalt eller forutsatt i avtalen, jf.
pakkereiseloven § 6-1. Mangler kan gi grunnlag for prisavslag.

Når det er opplyst at det er a/c på et hotell, foreligger det en mangel ved reisen når det viser
seg at anlegget er ute av drift. Nemndas faste praksis er at det utenfor sommersesongen gis
et prisavslag på kr.750,- per person per uke.

I dette tilfelle varte oppholdet i 3 dager - noe som tilsier kr.321,- per person eller totalt
kr.3.210,-. Nemnda kan da ikke anbefale prisavslag utover det som er tilbudt.

Vedtak:

Reklamasjonsnemnda kan ikke anbefale prisavslag utover det som er tilbudt.

Vedtaket var enstemmig.