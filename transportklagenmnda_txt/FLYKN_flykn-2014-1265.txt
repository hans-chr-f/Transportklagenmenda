Vedtak i Transportklagenemnda - Fly

Sammendrag

Krav om refusjon av utgifter grunnet nektet ombordstigning.

Dato
22.05.2015

Saksnummer
1265/14F

Tjenesteyter
Widerøes Flyveselskap AS

Klager har i det vesentlige anført:

Klager skulle reise fra Sandnessjøen til Trondheim den 30. oktober 2014 kl. 16:35 med WF707.
Klager ble nektet ombordstigning grunnet overbooking. Han ble busset til Mosjøen og fraktet
med fly derfra med avgang kl. 20:15.

Klager krever standarderstatning 250 euro, samt erstatning av 1 956 kroner til reise t/r
Trondheim - Stavanger 15. - 16. november.

Det vises for øvrig til klagers brev.

Widerøe har i det vesentlige anført:

I enkelte tilfeller kan overbooking forekomme. I dette tilfellet ble 2 personer nektet
ombordstigning for å unngå større problemer i Widerøes program. Årsaken var kansellering
av tidligere avgang som følge av teknisk feil.

Klager har fått utbetalt 250 euro i standarderstatning i henhold til EU-forordning 261/2004.
Widerøe kan ikke imøtekomme klagers krav utover dette.

Det vises for øvrig til Widerøes brev.

Nemnda bemerker:

EU-forordning 261/2004 artikkel 4 lyder:

Klager har opplyst at Widerøe ikke fulgte denne prosedyren, men at de som skulle videre
til Bodø ble prioritert. Widerøe har ikke kommentert dette, og nemnda legger klagers
opplysninger til grunn. Nemnda bemerker for øvrig at flyselskapet etter at punkt 1 i artikkelen
er fulgt, må ha anledning til å foreta en prioritering etter egne retningslinjer så fremt disse
ikke fremstår som urimelige.

Klager har fått utbetalt en standarderstatning på 250 euro, jf. punkt 3 i artikkelen.

Klager har i tillegg krevd erstattet 1 956 kroner til ny flybillett på et senere tidspunkt. Nemnda
finner det tvilsomt om klager har rett til  dette. Erstatningen for beløpet vil imidlertid uansett
bli samordnet med standarderstatningen, jf. forordningen artikkel 12. I henhold til denne
bestemmelse skal standarderstatning etter EU- forordningen trekkes fra erstatning på annet
grunnlag. Passasjeren har således alltid krav på å få utbetalt standarderstatningen dersom
vilkårene er til stede for dette. Har passasjeren også rett til erstatning på annet grunnlag, og
denne erstatning overstiger standarderstatningen, kommer standarderstatningen til fradrag.
Overstiger standarderstatningen etter EU-forordningen annen erstatning, utbetales kun
standarderstatningen. Det er tilfelle i denne saken.

Nemnda finner etter dette ikke å kunne anbefale at klager gis medhold.

Vedtak:

Transportklagenemnda-fly finner ikke å kunne anbefale at klager gis medhold.

Vedtaket var enstemmig.