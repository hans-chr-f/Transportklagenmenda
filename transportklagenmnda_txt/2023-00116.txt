Vedtak i Transportklagenemnda - Sjø

Sammendrag

Krav om frafall av gebyr.

Dato
09.03.2023

Saksnummer
2023-00116

Tjenesteytere
Torghatten Nord

Klager har i det vesentlige anført

Klager reiste den 7. januar 2023 fra Sandvikvåg til Halhjem. Klage anfører at hun må ha
kjørt fil vei slik at det ikke har blitt registrert noe AutoPASS på bilen. Det var mørkt og
vanskelig å se og klager kjørte da etter bilen foran og trodde at bilen ble registrert. Det
var heller inn på fergen av de ansatte som gav en tilbakemelding på dette. 

Klager ønsker å betale for fergeturen og at kravet på gebyret på kr 2100 slettes.

Tjenesteyterne har i det vesentlige anført
Billetteringen på dette sambandet foregår automatisk; når kjøretøyet passerer gjennom
AutoPASS anlegget ved innkjøringen til fergesambandet. Der er det kjøretøyets
registrerings nummer som leses av kamera ved passering, eller man kan nå velge å
betale med bankkort her; dersom kjøretøyet ikke har annen betalingsavtale.

Dette er en fergekai som deles av annet samband, samt at der er parkeringsplass og
ladestasjon her.

Innkjøringen og starten på fergekøen i sambandet vi drifter er godt skiltet og i
henhold til standard på Europavei. Dersom man kjører ned feil felt, vil man ved å følge
skiltanvisningene måtte kjøre helt rundt og deretter ned i korrekt felt for å unngå å
krysse innkjøring forbudt skilt.

Fergebilletten trekkes ifra avtale dersom kjøretøyet har en betalingsløsning registrert opp
mot registrerings nummeret slik som her beskrevet, mens tilleggstaksten blir sendt per
post på egen faktura, til den adressen som kjøretøyet er registrert på hos Vegvesenet.

Det vises til AutoPASS regulativet ferge Pkt.10:

«Reisende som ved kontroll har unnlatt å betale eller registrere med brikke kan avkreves
en tilleggstakst på 2100 pr kjøretøy.»

Torghatten Nord AS opprettholder kravet.

Nemnda bemerker

Klager krever å få slette gebyr på kr. 2100,- fra AutoPASS.

Klager anfører at hun trolig har kjørt inn på fergen via feil kjørefelt, og ikke blitt registrert
i AutoPASS-anlegget. Hun viser til at det var mørkt og vanskelig å se. 

Torghatten Nord har anført at det er godt skiltet på stedet.

Nemnda viser til tidligere avgjørelser om samme problematikk, og bemerker at det
er den reisende som er ansvarlig for å kjøre i riktig kjørefelt og bli registrert gjennom
AutoPASS. Unnlatelse av dette medfører tilleggsgebyr.

Vedtak

Transportklagenemnda sjø finner ikke å anbefale at klager gis medhold.