Tjenesteyter følger ikke vedtaket i saken (30.03.2023)
Kommentar fra tjenesteyter:

Klager har opplyst at KLM kun delvis har fulgt nemndas vedtak. Full sum er ikke utbetalt og
forsinkelsesrenter mangler. 

Vedtak i Transportklagenemnda - Fly

Sammendrag

Krav om refusjon av mellomlegget ved kjøp av ny billett som følge
av kansellering og refusjon av merkostnader til nye flybilletter
kjøpt på egenhånd pga kansellering fra flyselskapet sin side

Dato
28.09.2022

Saksnummer
2022-00814

Tjenesteytere
KLM

Klager har i det vesentlige anført

Klager skulle den 17.03.2022 reise OSL-AMS med KLM, rutenummer:  KL1140,
med opprinnelig avgangstid 0630, ankomst Amsterdam 0830. Samme dag, etter
avreisetidspunktet, ble det gitt beskjed om kansellering. Klager forsøkte straks å finne
en ny alternativ rute. Han dro til gaten hvor en ny flyvning til samme destinasjon skulle
dra med avgang omtrent 09:05. Her fikk han beskjed om at flyet var fullt. Han prøvde
så å omrute seg selv til enda en ny flyvning med samme flyselskap til AMS, avgangen
var rundt 12:10. Dette flyet var også fullbooket. Klager hadde ikke hørt noe fra KLM,
og booket dermed et nytt fly med SAS (SK455) fra OSL-CPH med videre flyvning til AMS
(SK0547). Faktisk ankomst til AMS var kl. 14:30. Etter at han hadde bestilt denne nye
billetten ble klager omrutet av flyselskapet.  

Klager klarte å få tak i flybilletter som tok han dit raskere og før KLM klarte det. Han
prøvde også å kontakte KLM for å informere dem om
at han ikke trengte den alternative ruten, men da det var kort tid til avgang med SAS-
flyvningen (OSL-CPH) hadde han ikke mulighet til å sitte i telefonkø. KLM var heller
ikke mulig å få tak i på messenger, hvor han ga beskjed om at han ikke ønsket den nye
omrutingen. Dessuten skulle klager rekke en fotballkamp i Alkmaar samme ettermiddag,
som også var grunnen til at han var raskt med å finne alternative flyvninger. 

Klager søkte om kompensasjon fra KLM og fikk innvilget standarderstatning på 250EUR,
kompensasjon for matutgifter på 310NOK og refusjon på 576NOK som følge av
kanselleringen. Klager betalte til sammen 2186NOK for den opprinnelige billetten
tur/retur og 3865NOK for den nye billetten han kjøpte. Klager krever mellomlegget,
tilsvarende 3289 NOK, mellom disse billettene refundert.

Tjenesteyterne har i det vesentlige anført
KLM har i sitt tilsvar sagt at de allerede har utbetalt standarderstatning som følge av
kanselleringen samt refusjon av  den ubrukte billetten tilsvarende 576NOK. KLM kan
dessverre ikke utbetale ytterligere kompensasjon for den nye flybilletten med et annet
flyselskap, da de ville ha omrutet han gratis frem til klagers endelige destinasjon på neste
ledige flyvning.

Nemnda bemerker

Ved kansellering har passasjeren valget mellom refusjon av den fulle billettprisen eller
omruting snarest mulig til bestemmelsesstedet på tilsvarende transportvilkår, jf. EU-
forordning 261/2004 artikkel 8

Det er flyselskapet som er ansvarssubjekt etter EU-forordning 261/2004. Et
flyselskap plikter å omrute en passasjer "snarest mulig"  til bestemmelsesstedet, og
omrutingsplikten omfatter også andre flyselskap

Opprinnelig skulle klager landet i Amsterdam kl 0830. Klager måtte være i Amsterdam før
kl 15, og det ga han også KLM beskjed om. KLM omrutet etter hvert klager til en flyvning
med ankomst i Amsterdam kl 1555. Innen klager mottok dette omrutingstilbudet hadde
klager omrutet seg selv, slik at han landet i Amsterdam kl 1430. Nemnda minner om
at flyselskapets plikt til omruting også gjelder med annet flyselskap, og mener i denne
saken at flyselskapet dekker klagers merutgifter til egen omruting. Nemnda mener at
klager ga flyselskapet rimelige muligheter til å omrute ham, og at det ikke var rimelig at
han måtte vente enda lenger. Nemnda anbefaler derfor at klager gis medhold.

Vedtak

Transportklagenemnda anbefaler at klager gis medhold.