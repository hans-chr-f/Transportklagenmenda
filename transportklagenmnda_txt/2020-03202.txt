Vedtak i Transportklagenemnda - Fly

Sammendrag

Krav om standarderstatning samt refusjon av billett
grunnet kansellering som følge av covid-19 pandemien.

Dato
11.05.2021

Saksnummer
2020-03202

Tjenesteytere
Norwegian Air Shuttle

Klager har i det vesentlige anført

Klager hadde bestilt en reise med Norwegian fra London til Los Angeles for reise 3.
august 2020 med DI7095. Klager kansellerte reisen selv før flyselskapet kansellerte reisen
den 10. juni 2020. 

Klager krever full refusjon av billetten, GBP 534, 90.

Tjenesteyterne har i det vesentlige anført
Norwegian har ikke avgitt uttalelse til nemnda. Til klager har flyselskapet i det vesentlige
uttalt: 

Da klager på eget initiativ kansellerte billetten, før flyavgangen ble kansellert av
Norwegian, kan flyselskapet ikke imøtekomme klagers krav om full refusjon.

Nemnda bemerker

Klager har opplyst at han selv kansellerte reisen før Norwegian kansellerte den. Nemnda
legger derfor dette til grunn. Fra det tidspunktet klager selv kansellerte reisen, forelå
det ikke lenger noen bekreftet reservasjon på den aktuelle flyvningen. EU-forordning
261/2004 ikke kommer til anvendelse, jf. artikkel 3 nummer 2 bokstav a. 

I EU-kommisjonens veiledning pkt. 2.2 om Covid 19 fremgår det også at flyforordningen
ikke regulerer situasjonen der den reisende selv
avlyser reisen, og at det i disse tilfellene er de alminnelige billettvilkår og avtalelovens
regler som gjelder. Klager har derfor ingen krav etter EU-forordningen selv om
Norwegian senere kansellerte reisen. 

Klagers billetter var ikke refunderbare. Billettvilkårene gir derfor ikke grunnlag for
refusjon i disse tilfellene uansett om passasjeren har god grunn til å avlyse reisen.

Nemnda anbefaler at klager ikke gis medhold.

Vedtak

Transportklagenemnda anbefaler at klager ikke gis medhold.