Vedtak i Transportklagenemnda - Fly

Sammendrag

Krav om refusjon av billetter grunnet kansellering. Covid-19

Dato
21.06.2021

Saksnummer
2020-03489

Tjenesteytere
Norwegian Air Shuttle

Klager har i det vesentlige anført

Klager med reisefølge skulle reise tur-retur Oslo Gardermoen - Algarve, med avreise 4.
april 2020 og retur 11. april, men flyvningen ble kansellert og klager har fremsatt krav
om refusjon av billetten til Norwegian. Norwegian har i ettertid refundert 4 756 kroner til
klager, men fremdeles gjenstår 7 220 kroner før hele billetten er refundert i sin helhet. 

Klager krever at Norwegian refunderer gjenstående beløp av billettkostnaden, pålydende
7 220 kroner.

Tjenesteyterne har i det vesentlige anført
Norwegian har ikke avgitt kommentar til nemnda.

Nemnda bemerker

Norwegian har ikke avgitt noen uttalelse til nemnda. Nemnda treffer vedtaket
på grunnlag av opplysningene som er fremkommet tidligere i saken, jf.
transportklagenemndforskriften § 5-3 tredje ledd.

Ved kansellering skal passasjeren gis valget mellom refusjon eller omruting, jf. EU-
forordning 261/2004 artikkel 8 nummer 1. Klager har i denne saken fremsatt krav om
refusjon av billettene. Nemnda har merket seg at Norwegian har refundert 4 756 kroner
til klager. Klager har opplyst at Norwegian kansellerte flyvningene. Dette er ikke bestridt
av Norwegian, og nemnda legger dette til grunn. 

Nemnda anbefaler at klager gis medhold i sitt krav og refunderer gjenstående
billettkostnad pålydende 7 220 kroner.

Vedtak

Transportklagenemnda anbefaler at Norwegian refunderer 7 220 kroner til klager.