Vedtak i Transportklagenemnda - Fly

Sammendrag

Krav om standarderstatning grunnet kansellering.

Dato
09.12.2021

Saksnummer
2021-01297

Tjenesteytere
Norwegian Air Shuttle

Klager har i det vesentlige anført

Klager skulle reise fra Oslo til Bergen den 16. august 2021. Passasjerene ble sittende i
flyet i en time før de måtte forlate flymaskinen grunnet teknisk feil. Klager ble booket om
og ankom endelig bestemmelsessted i overkant av to timer forsinket. 

Klager krever standarderstatning 250 euro i henhold til EU-forordning 261/2004.

Tjenesteyterne har i det vesentlige anført
Norwegian har ikke avgitt uttalelse til nemnda. Til klager har flyselskapet forklart at
kanselleringen skyldtes mistanke om teknisk feil. Det ble utført inspeksjon, men ingen
teknisk feil ble funnet.  

Norwegian mener van der Lans-dommen ikke er anvendelig i dette tilfellet, da det ikke
ble avdekket teknisk feil.  

Norwegian mener hendelsen var ekstraordinær utenfor flyselskapets kontroll, og vil ikke
imøtekomme klagers krav.

Nemnda bemerker

Kansellering gir rett til standarderstatning med mindre flyselskapet godtgjør at
innstillingen skyldtes ekstraordinære omstendigheter som ikke kunne vært unngått selv
om alle rimelige tiltak var blitt truffet, jf EU-forordning 261/2004 artikkel 5 og 7. 

Basert på informasjon fra Flightstats og dokumentasjon i saken legger nemnda til grunn
at klager kom frem til bestemmelsesstedet mindre enn to timer forsinket i henhold til
ankomsttid på opprinnelig billett. Klager har da ikke rett på standarderstatning, jf artikkel
5 nr 1 c nr 3.

Vedtak

Transportklagenemnda anbefaler at klager ikke gis medhold.