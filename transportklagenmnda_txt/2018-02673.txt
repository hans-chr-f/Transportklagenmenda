Vedtak i Transportklagenemnda - Fly

Sammendrag

Krav om standardkompensasjon ved kansellering.

Dato
29.01.2019

Saksnummer
2018-02673

Tjenesteytere
Norwegian

Klager har i det vesentlige anført

Klager skulle reise med Norwegians flyvning DY8317 fra Oslo lufthavn (OSL) til
Helsinki (HEL) 22. april 2018. Flyvningen ble kansellert, og klager ble booket om via
Stockholm neste dag. På bakgrunn av kanselleringen har klager fremsatt krav om
standardkompensasjon i henhold ti EU-forordning 261/2004 på 250 euro pr. person,
totalt 500 euro for to passasjerer.

Tjenesteyterne har i det vesentlige anført
Norwegian har tross oppfordring ikke avgitt uttalelse til nemnda. 

Til klager har selskapet vist til at DY8317 fra Oslo til Helsinki 22. april 2018 ble
kansellert på grunn av strukturskade på flyet. Selskapet avviste klagers krav om
standardkompensasjon på denne bakgrunn.

Nemnda bemerker

Flyselskapet har tross oppfordring ikke avgitt uttalelse til nemnda. Nemnda treffer
da vedtak basert på opplysningene som er fremkommet tidligere i saken, jf.
transportklagenemndforskriften § 5-3 tredje ledd. 

Nemnda legger da til grunn at klagers flyvning ble kansellert, og at passasjerene ankom
Helsinki 

Kansellering gir rett til standarderstatning med mindre flyselskapet godtgjør at
forsinkelsen skyldes ekstraordinære omstendigheter som ikke kunne vært unngått selv
om alle rimelige tiltak var truffet, jf. EU-forordning 261/2004 artikkel 5. 

Norwegian har ikke gitt noen redegjørelse eller fremlagt noe dokumentasjon for at
kanselleringen skyldtes ekstraordinære omstendigheter som ikke kunne vært unngått.

Forsinkelsen gir etter dette rett til standarderstatning på 250 euro pr. person, totalt 500
euro for to passasjerer.

Vedtak

Transportklagenemnda - fly anbefaler at Norwegian utbetaler til klager
standardkompensasjon på 500 euro.