Vedtak i Transportklagenemnda
- Kollektivreiser

Sammendrag

Krav om refusjon av taxiutgifter. Forhåndsvarslet arrangement.

Dato
06.06.2019

Saksnummer
2019-01284

Tjenesteytere
Ruter

Klager har i det vesentlige anført

Klager skulle reise med t-bane fra Jernbanetorget til Lambertseter 9. mars 2019. Hun
har forklart at t-banen ikke kom og at reisen ble innstilt. Ruter hadde ikke gitt god
informasjon om dette, og hun måtte ta taxi for å rekke arbeid på Lambertseter denne
dagen. 

Klager har på ovennevnte grunnlag fremsatt krav om refusjon av sine taxiutgifter til
kroner 273.

Tjenesteyterne har i det vesentlige anført
Reisegarantien gjelder ved forsinkelser på mer enn 20 minutter. Den gjelder imidlertid
ikke dersom avvik er varslet i forkant, eller ved store arrangementer som påvirker
kollektivtrafikken. 

Helgen 8. til 10. mars var det et større skiarrangement i Holmenkollen. T-banenettet ble
berørt, og innstillinger og forsinkelser kan forekomme. 

Klager skulle reise med linje 4 denne morgenen, og linjen var innstilt på deler
av strekningen, og gikk kun mellom Storo og Vestli. Linje 1 gikk som normalt til
Bergkrystallen, slik at det var et tilbud på strekningen. 

Dette avviket ble varslet i forkant. Ruter hadde plakater om bord, det ble lagt ut
informasjon på skjermene på stasjonene noen dager i forkant, og det lå informasjon
tilgjengelig på ruter.no og i reiseplanleggeren. Ruter har anført at avviket var tilstrekkelig
varslet, og har følgelig avvist klagers krav om refusjon.

Nemnda bemerker

Klager skulle ta T-bane linje 4 fra Jernbanetorget til Lambertseter 21. februar kl. 08.26, T-
banetoget var innstilt og klager krever dekket utgifter til taxi. 

Nemnda bemerker at Ruters reisegaranti på visse vilkår refunderer utgifter til alternativ
transport ved forsinkelser. Dette gjelder imidlertid ikke ved varslede forsinkelser.  

Nemnda viser til at linje 4 var innstilt på den aktuelle strekningen på grunn av
Holmenkollarrangement. Innstillingen var varslet noen dager på forhånd på plakater
ombord, på skjermene på stasjonene og på nettet inkl. reiseplanleggeren. 

Nemnda kan ikke se at Ruter kan bebreides for manglende informasjon.
I tillegg var det gitt opplysning på skjermene på stasjonen om at linje1 kunne benyttes fra
Majorstua mot Bergkrystallen.

Nemnda kan ikke se at det er grunnlag for å anbefale at det gis refusjon av taxiutgifter.

Vedtak

Transportklagenemnda for kollektivtransport finner ikke å kunne anbefale at klager gis
medhold