Vedtak i Pakkereisenemnda

Sammendrag

Saken gjelder krav etter flyulykke, Tyrkia.

Dato
18.09.2013

Saksnummer
38/13P

Tjenesteyter
Detur Norway AS

Sakens dokumenter ble lagt frem.

Klager: X

Turarrangør: Detur Norway AS

Antall reisende: 4

Reisens pris: 22.350,-

Tidsrom: 071012 - 1510112

Saken gjelder:

Saken gjelder krav etter flyulykke, Tyrkia.

Klager anfører at det oppsto brann i cockpiten da flyet skulle ta av fra Antalya.

Passasjerene ble evakuert og sendt til sykehus for undersøkelse.

De ble utskrevet dagen etter - og først dagen deretter igjen fikk de transport hjem. Det
anføres at krisehåndteringen var svært mangelfull både fra flyets mannskap, flyselskapet og
ansatte på flyplassen. Reisens pris kreves tilbakebetalt.

Detur har anført at de ikke kan behandle klagers krav før den offentlige
granskningsrapporten foreligger.

Nemnda bemerker:

Kravet fra klager bygger på to forhold - dels flymannskapets og flyselskapets håndtering av
ulykken og dels på at de kom 2 dager forsinket tilbake.

For begge forholds vedkommende vil den offisielle granskningsrapporten være av sentral
betydning for spørsmålet om det er grunnlag for kravet.

Det er derfor ikke mulig for nemnda nå å ta standpunkt til kravet.

Nemnda kan følgelig ikke anbefale noen kompensasjon på det nåværende tidspunkt, men
forutsetter at saken kan bli gjenopptatt i nemnda dersom partene ikke kommer til enighet når
rapporten foreligger.

Vedtak:

Reklamasjonsnemnda kan ikke på det nåværende tidspunkt ta stilling til omfanget av
eventuell kompensasjon.

Vedtaket var enstemmig.