Vedtak i Transportklagenemnda - Fly

Sammendrag

Krav om standarderstatning grunnet forsinkelse.

Dato
19.12.2016

Saksnummer
2016-00220

Tjenesteytere
TAP Portugal

Klager har i det vesentlige anført

Klager skulle reist fra Oslo til Portugal via Lisboa den 24. desember 2015 kl.05:55. 

Flyvningen ble forsinket og klager ankom Faro flyplass, kl. 16:31 og ikke kl.11:04 som var
den planlagte ankomsten. 

I henhold til avgjørelsene fra EU-domstolen, sak C-402/07 og C-432/07, krever klager
standarderstatning 400 euro per person i henhold til EU-forordning 261/2004.  

Tjenesteyterne har i det vesentlige anført
Forsinkelsen med flyvningen fra Oslo til Portugal via Lisboa ble forsinket grunnet
værforholdene noe som er å anse som en ekstraordinær omstendighet. 

I henhold til selskapets dokumenter ble TP763 rammet av sterk vind noe som førte til at
klager ikke rakk videreforbindelsen fra Lisboa til Faro. 

TAP Portugal kan derfor ikke imøtekomme klagers krav om standarderstatning i henhold
til EU-forordning 261/2004. 

Nemnda bemerker

Forsinkelse som medfører at passasjerene kommer frem til det endelige
bestemmelsesstedet mer enn tre timer etter det planlagte ankomsttidspunktet gir rett
til erstatning med mindre flyselskapet godtgjør at forsinkelsen skyldes ekstraordinære
omstendigheter som ikke kunne vært unngått selv om alle rimelige tiltak var truffet.
Nemnda viser til EU-forordning 261/2004 artikkel 6 jf. artikkel 7, jf. artikkel 5, jf. EU-
domstolens avgjørelser i sak Sturgeon-Condor av 19. november 2009 og i sak Nelson
m.fl. av 23. oktober 2012.  

Værforhold som påvirker flytrafikken ved at det ikke er mulig å lande/ta av, ved at
det oppstår store forsinkelser mv. kan være en slik ekstraordinær omstendighet som
medfører at den reisende ikke har krav på erstatning. Dette må vurderes konkret. Det er
flyselskapet som må godtgjøre at det foreligger et slikt spesielt tilfelle. Flyselskapet må
videre godtgjøre at de har truffet alle rimelige tiltak for å unngå forsinkelsen.

TAP Portugal har opplyst at flygningen fra Oslo til Lisboa ble forsinket av sterk vind
slik at klager ikke rakk sin videreforbindelse til Faro. TAP Portugal har ikke fremlagt
værrapport eller gitt noen nærmere forklaring på forsinkelsen. Nemnda er etter en
samlet vurdering av den oppfatning at TAP Portugal ikke har godtgjort at forsinkelsen
skyldtes en ekstraordinær omstendighet som ikke kunne vært unngått selv om alle
rimelige tiltak var truffet. Forsinkelsen gir etter dette rett til en standarderstatning på 250
euro per passasjeren. Nemnda anbefaler at TAP Portugal utbetaler erstatningen.

Vedtak

Transportklagenemnda-fly anbefaler at TAP Portugal utbetaler en standarderstatning på
250 euro per person.