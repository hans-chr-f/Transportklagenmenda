Vedtak i Pakkereisenemnda

Sammendrag

Saken gjelder overbooket fly, Kypros.

Dato
..

Saksnummer
155/13P

Tjenesteyter
Go International

Sakens dokumenter ble lagt frem.

Klager: X

Turarrangør: Go International

Antall reisende: 3

Reisens pris: 9.998 nok

Saken gjelder:

Saken gjelder overbooket fly, Kypros.

Klager anfører at de den 6. juni bestilte pakkereise til Kypros 10.-17.juli.

Bestillingen ble bekreftet 10. juni da de også mottok reisedokumentene.

Den 4. juli fikk de beskjed om at flyet var overbooket og med spørsmål om de kunne endre
avreisedato. Det kunne de ikke, og de fikk valget mellom å få det innbetalte beløp tilbake eller
akseptere ny avreisedato. De krever € 2400 i kompensasjon.

GoSyden har vist til sine reisebetingelser, som sier at de har rett til å kansellere en reise
hvis det ikke blir solgt det antall plasser eller den beleggsandel som er satt som vilkår
for å avvikle reisen. Fristen for kansellering er normalt 30 dager, men det kan settes
andre frister hvis det er reise av spesiell karakter.

I dette tilfelle er det spesielle dealer og det var satt inn 2 fly for å få plass til alle.

De klarte ikke å fylle opp det andre flyet og hadde derfor rett til å kansellere.

Kunden ble tilbudt 2 andre datoer, men ville/kunne ikke reise da og har fått hele beløpet
refundert.

Nemnda bemerker:

Etter pakkereiseloven § 4-5 kan en turarrangør ikke endre avtalen til ulempe for kunden med
mindre slik adgang uttrykkelig fremgår av avtalen.

Pkt. 6 i Alminnelige vilkår for pakkereiser fastsetter at en arrangør kan kansellere dersom det
ikke blir solgt det antall plasser eller beleggsandel arrangøren har satt som vilkår for å avvikle
reisen.

Og Syden har ikke dokumentert at de for denne reisen har tatt forbehold om et bestemt antall
plasser eller beleggsandel.

De har heller ikke dokumentert hvilken alternativ frist de har satt som i tilfelle skulle avvike
fra den normale 30 dagers fristen. Her ble reisen kansellert ca. 1 uke før avtalt reisedato.
Nemnda må derfor konstatere at det fra Gosydens side foreligger klart kontraktsbrudd.

Nemnda finner at klager har krav på kompensasjon etter EU-forordning 261/2004 artikkel 4 jf.
artikkel 7 med € 400 per person - tilsammen € 1200.

Vedtak:

Reklamasjonsnemnda anbefaler at det gis en kompensasjon tilsvarende € 1200.

Vedtaket var enstemmig.