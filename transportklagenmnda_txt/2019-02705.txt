Vedtak i Transportklagenemnda
- Kollektivreiser

Sammendrag

Krav om frafall av gebyr ved reise med T-bane. Billett kjøpt for sent.

Dato
11.11.2019

Saksnummer
2019-02705

Tjenesteytere
Ruter

Klager har i det vesentlige anført

Klager reiste med T-banen fra Jernbanetorget da han ble ilagt gebyr. Ifølge klager kjøpte
han billett da han satt seg ned om bord i T-banen. Da kontrollen kom viste han frem
billetten. Kontrolløren fortalte klager at billetten skulle blitt kjøpt før han gikk om bord i
T-banen, og at billetten var kjøpt for sent. 

Klager viser til at han alltid kjøper billett når han reiser med kollektivtrafikk og ber om at
gebyret frafalles.

Tjenesteyterne har i det vesentlige anført
Klager ble ilagt gebyr på T-banen 30. mai 2019 fordi han kjøpte sin billett for sent.
Billetten må være kjøpt og bekreftet før man passerer kontrollsone på T-banestasjonen.
Klagers billett ble kjøpt under billettkontrollen. 

Ruter kan på bakgrunn av dette ikke se noen grunn til å endre standpunkt i denne saken.

Nemnda bemerker

Klager ble ilagt gebyr på T-banen 30. mai 2019 fordi hun ikke kunne vise gyldig billett.

Det fremgår av Ruters transportvilkår punkt 3 bokstav b at den reisende plikter å ha
gyldig billett før ombordstigning eller før passering av kontrollsoner.

Det følger videre av punkt 6.2 første avsnitt at passasjerer som ved kontroll ikke kan vise
gyldig billett, vil bli ilagt gebyr. Bestemmelsen er objektiv. Gebyr kan således ilegges selv
om passasjeren ikke har opptrådt klanderverdig.

Klager erkjenner å ha kjøpt billett etter at han gikk om bord i T-banen. Vilkårene for å
ilegge gebyr var dermed til stede. 

Nemnda kan ikke se at det er grunnlag for å anbefale at gebyret frafalles.

Vedtak

Transportklagenemnda for kollektivtransport finner ikke å kunne anbefale at klager gis
medhold