Vedtak i Transportklagenemnda - Fly

Sammendrag

Krav om standarderstatning grunnet kansellering.

Dato
30.08.2022

Saksnummer
2022-00620

Tjenesteytere
SAS
Air Baltic

Klager har i det vesentlige anført

Klager (to personer) skulle reise fra Köln til Stavanger via München og Oslo den 19.
november 2021. 

LH1999 CGN MUC 06.25 - 07.30
LH2452 MUC OSL 08.50 - 11.05
SK4025 OSL SVG 13.10 - 14.05

SK4025 fra Oslo til Stavanger ble kansellert, og klager ble booket om til ny avgang kl
19.00. Klager ankom endelig bestemmelsessted mer enn åtte timer forsinket. 

Klager krever standarderstatning i henhold til EU-forordning 261/2004.

Tjenesteyterne har i det vesentlige anført
SAS har ikke avgitt uttalelse til nemnda. Til klager har flyselskapet i det vesentlige anført:

SK4025 ble kansellert grunnet skade under flyvning som følge av turbulens. 

Hendelsen er ikke kompensasjonsberettiget i henhold til EU-forordning 261/2004.

Nemnda bemerker

Før saken behandles i nemnda, skal partene gis mulighet til å uttale seg om både
faktiske og rettslige sider av saken. Dersom partene ikke benytter seg av sin adgang til
å uttale seg, kan nemnda likevel treffe vedtak på grunnlag av de opplysninger som er
fremkommet tidligere i saken, jf. transportklagenemndforskriften § 5-3. 

Kansellering gir grunnlag for standarderstatning etter EU-forordning 261/2004 artikkel
5 og 7 med mindre flyselskapet godtgjør at innstillingen skyldtes ekstraordinære
omstendigheter som ikke kunne vært unngått selv om alle rimelige tiltak var truffet. 

SAS har ikke avgitt uttalelse til nemnda. Til klager har flyselskapet uttalt at kanselleringen
skyldtes skade på flymaskinen som følge av værforhold, turbulens. Uttalelsen er
underbygget med dokumentasjon. Etter nemndas syn har flyselskapet godtgjort at
innstillingen skyldtes ekstraordinære omstendigheter som ikke kunne vært unngått selv
om alle rimelige tiltak var truffet. Klager har etter dette ikke rett på standarderstatning.

Vedtak

Transportklagenemnda kan ikke anbefale at klager gis medhold.