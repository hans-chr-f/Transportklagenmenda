Vedtak i Transportklagenemnda
- Kollektivreiser

Sammendrag

Manglet tilleggsbillett

Dato
11.03.2019

Saksnummer
2019-00324

Tjenesteytere
Ruter

Klager har i det vesentlige anført

Klager reiste med buss i Lillestrøm da hun ble ilagt gebyr som følge av manglende
tilleggsbillett. 

Klager hadde 30 dagers billett og erkjenner at hun glemte å kjøpe tilleggsbillett for
den aktuelle sonen, men mener det er urettferdig at hun blir straffet like hardt som
passasjerer som reiser uten gyldig billett. 

Klager ber Ruter om at Ruter utviser skjønn i denne saken.

Tjenesteyterne har i det vesentlige anført
Klager ble ilagt gebyr på bussen 17. november 2018 fordi hun ikke hadde gyldig billett for
den sonen hun befant seg i. 

Klager ble stoppet i sone 2Ø, men hun hadde billett for sone 1. Bussen hun befant seg i
var på vei mot sone 1 og Oslo. Det er kundens ansvar å sørge for å ha gyldig billett. 

Ruter kan på bakgrunn av dette ikke se noen grunn til å endre standpunkt i denne saken.

Nemnda bemerker

Klager ble ved kontroll 17. november 2018 ilagt gebyr fordi hun ikke kunne vise gyldig
billett. 

Det fremgår av Ruters transportvilkår punkt 3 bokstav b at den reisende plikter å ha
gyldig billett før ombordstigning eller før passering av kontrollsoner.

Det følger videre av punkt 6.2 første avsnitt at passasjerer som ved kontroll ikke kan vise
gyldig billett, vil bli ilagt gebyr. Bestemmelsen er objektiv. Gebyr kan således ilegges selv
om passasjeren ikke har opptrådt klanderverdig.

Klager erkjenner at hun glemte å kjøpe tilleggsbillett for sone 2Ø. Vilkårene for å ilegge
gebyr var dermed til stede.

Nemnda legger vekt på at det fra reiseforetakenes side er behov for en konsekvent
praksis da det er vanskelig å skille mellom årsakene til at en passasjer ikke gyldig billett.
Ruter har ingen ordning med lavere gebyr når det er manglende billett for deler av
reisen.  

Nemnda kan ikke se at det er grunnlag for å anbefale at gebyret frafalles.

Vedtak

Transportklagenemnda Kollektivtransport finner ikke å kunne anbefale at klager gis
medhold.