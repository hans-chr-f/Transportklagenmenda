Vedtak i Pakkereisenemnda

Sammendrag

Rundreise Laos og Kambodsja, 17. februar - 6. mars 2010. Krav om prisavslag
grunnet avvik fra fremlagt program, mangelfull reiseledertjeneste m.v. Klager har
i det vesentlige anført: Pakkereisen led av diverse mangler. Wikstrøm har erkjent

ansvar for dagene i Laos og utbetalt et prisavslag på kr 6.000. Klager krever i tillegg
prisavslag for manglene ved oppholdet i Kambodsja. Det vises for øvrig til klagers brev.

Dato
..

Saksnummer
73/10

Tjenesteyter
Wikstrømreiser AS

Sakens dokumenter ble lagt frem.

Klager: X

Turarrangør: Wikstrømreiser AS

Antall reisende: 1

Reisens pris: nok. 38.150

Saken gjelder:

Rundreise Laos og Kambodsja, 17. februar - 6. mars 2010. Krav om prisavslag grunnet avvik
fra fremlagt program, mangelfull reiseledertjeneste m.v.

Klager har i det vesentlige anført:

Pakkereisen led av diverse mangler. Wikstrøm har erkjent ansvar for dagene i Laos og utbetalt
et prisavslag på kr 6.000. Klager krever i tillegg prisavslag for manglene ved oppholdet i
Kambodsja.

Det vises for øvrig til klagers brev.

Wikstrøm reiser har i det vesentlige anført:

Wikstrøm reiser erkjenner at reisen led av diverse mangler.

Klager er gitt en kompensasjon på kr 6.000. Kompensasjonen gjelder for turen som helhet.

Nemnda bemerker:

Pakkereisen er mangelfull når den avviker fra det som er avtalt eller forutsatt i avtalen, jf
pakkereiseloven § 6-1. Avvik fra det avtalte regnes likevel ikke som en mangel dersom de er
av mindre betydning og er av det slag kunden må regne med kan inntreffe fra tid til annen.
Avtalen omfatter pakkereisen slik den fremkommer av bestilling og bekreftelse, opplysninger
inntatt i turarrangørs katalog m.v., jf alminnelige vilkår for pakkereiser pkt 2.

Mangler gir grunnlag for et forholdsmessig prisavslag med mindre de avhjelpes innen rimelig
tid og uten vesentlige ulemper for de reisende, jf pakkereiseloven § 6-2.

Nemnda legger på bakgrunn av de foreliggende opplysninger til grunn at klager fikk en reise
med diverse mangler, og at hun har rett til et forholdsmessig prisavslag. Nemnda finner etter
en samlet vurdering ikke grunnlag for prisavslag ut over det Wikstrøm har utbetalt.

Vedtak:

Reklamasjonsnemnda for pakkereiser finner ikke å kunne anbefale at klager gis medhold.

Vedtaket var enstemmig.

Nemnda hadde slik sammensetning ved behandling av saken:

Lagdommer Einar Kaspersen, formann

Elise Korsvik, Forbrukerrådet

Anne-Haugen-Flermoe, Forbrukerrådet

Marianne Strømme, Solia AS

Helga Hermansen, Star Tour AS