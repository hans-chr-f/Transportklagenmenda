Vedtak i Pakkereisenemnda

Sammendrag

Krav om dekning av merutgifter ved forsinkelse.

Dato
28.08.2020

Saksnummer
2019-04583

Tjenesteytere
Widerøe

Klager har i det vesentlige anført

Klagen gjelder en pakkereise for to personer med innkvartering i i en større 1-
romsleilighet med balkong på Hotel Briz Beach, Sunny Beach, Bulgaria i perioden
30.07.2019 - 06.08.2019. Totalpris 13 126 kroner.

Klager skriver at han ble overbooket på WF7735 Burgas - Tromsø tirsdag 06.08.2019.
Klager ble booket om til en senere avgang samme dag fra Sunny Beach med
mellomlanding og hotellovernatting på Gardermoen. Klager ankom først Tromsø neste
dag den 07.08.2019.

Klager har fått utbetalt standardkompensasjon fra Widerøe.

Klager ankom Tromsø 7. august 2019 ca. kl. 10:00. Opprinnelig ankomst var 6. august
2019 kl.19:30. 

Krav: Totalt 141 BGN, ca. 722 NOK for sen utsjekking av hotellrommet, transport til
flyplassen, mat på flyplassen og på flyet, samt klær i løpet av forsinkelsen. Klager skriver
at de er boksere og at de kun hadde klær med for 7 overnattinger, ikke 8.

Det vises for øvrig til korrespondanse fra klager.

Tjenesteyterne har i det vesentlige anført
Widerøe anfører at de gjør sitt ytterste for å frakte våre passasjerer til bestemmelsessted
som avtalt, dessverre oppstår det enkelte ganger uforutsette hendelser som gjør en
kansellering eller forsinkelse uunngåelig.

Klagers krav i henhold til kompensasjon og assistanse er regulert av EUs regulativ
261/2004. Ved kansellering av en flygning kan passasjeren ha krav på en
standarderstatning, med mindre selskapet kan godtgjøre at innstillingen skyldes
ekstraordinære omstendigheter som ikke kunne vært unngått selv om alle rimelige tiltak
var truffet, jf. forordningen artikkel 5.

Med bakgrunn i gjeldende retningslinjer har Widerøe kompensert for hendelsen med
400 euro – 3 854 kroner som er overført til klagers konto. 

Widerøe skriver videre at de ikke dekker øvrige utgifter da de skal dekkes av
standardkompensasjonen på 400 euro. Widerøe ikke se at det er nødvendig å handle nye
klær for å reise senere når man allerede har vært på ferie i 1 uke.

Det vises for øvrig til korrespondanse fra Widerøe.

Nemnda bemerker

Klagen gjelder en pakkereise for to personer med innkvartering i i en 1-romsleilighet med
balkong på Hotel Briz Beach, Sunny Beach, Bulgaria i perioden 30.07.2019 - 06.08.2019.
Totalpris 13 126 kroner.

Klager ble overbooket på WF7735 Burgas - Tromsø tirsdag 06.08.2019. Klager ble derfor
booket om til en senere avgang samme dag fra Sunny Beach med mellomlanding og
hotellovernatting på Gardermoen. Klager ankom først Tromsø neste dag den 07.08.2019.

Krav: Totalt 141 BGN, ca. 722 NOK for sen utsjekking av hotellrommet, transport til
flyplassen, mat på flyplassen og på flyet, samt klær i løpet av forsinkelsen. Klager skriver
at de er boksere og at de kun hadde klær med for 7 overnattinger, ikke 8.

Pakkereiseloven § 34 regulerer situasjonen når vilkårene for erstatning og/eller prisavslag
samtidig er oppfylt på flere rettslige grunnlag. Den reisende har rett til å fremsette
krav etter pakkereiseloven og annen lovgivning samtidig, jfr. Prop.54 L (2017-2018)
side 121 annen spalte nederst. Krav om standardkompensasjon må fremsettes overfor
transportøren. I dette tilfellet har Widerøe kompensert for hendelsen med 400 euro – 3
854 kroner som er overført til klagers konto, etter EUs regulativ 261/2004.

Ved overbooking gjelder fly-forordningen art 4, som viser til at de reisende har krav
på standarderstatning etter art 7, samt assistanse iht. art. 8 (omruting) og art. 9
(forpleining). Av art. 9 fremgår at de reisende har krav på gratis måltid og forfriskninger,
nødvendig hotell innkvartering og transport mellom lufthavnen og innkvarteringsstedet.
Utgiftene etter art. 9 samordnes ikke med standardkompensasjonen og kommer derfor
i tillegg. Klager har derfor i denne saken ha krav på transportutgifter og mat. Utgiftene til
sen utsjekking av hotellet og nye klær har hjemmel i Montreal konvensjonen, og kommer
derfor til fradrag.

Etter nemndas vurdering anbefales det at klager får delvis medhold ved at det anbefales
at klager får erstattet mat og transportutgifter.

Vedtak

Pakkereisenemnda anbefaler at klager gis delvis medhold.