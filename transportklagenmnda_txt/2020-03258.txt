Vedtak i Pakkereisenemnda

Sammendrag

Klagers krav: Et lavere endringsgebyr.

Dato
19.01.2021

Saksnummer
2020-03258

Tjenesteytere
Australiareiser AS

Klager har i det vesentlige anført

Klager bestilte opprinnelig en pakkereise for to personer til Australia i perioden
15.10.2018 - 05.11.2018. Innbetalt depositum 69 000 kroner. Reiseplanen ble endret
etter klagers ønske i 2018 og planlagt i 2019. Så ble den utsatt fordi klager byttet jobb.
Deretter kom Covid-19 pandemien og klager ønsket å kanseller pga. usikkerheten. 

Klager fikk til svar fra Australiareiser at de kunne betale tilbake 31 000 kroner siden
reisearrangøren hadde hatt utgifter. Klager fant beløpet svært høyt og tok dette opp med
Australiareiser. 

Klager anfører at de hele tiden sagt at de ønsker å dekke utgiftene som Australiareiser
fikk pga. at klager ønsket å forskyve den planlagte reisen. Klager anfører at de aldri
fikk en kostnadsoversikt som forklarte Australiareisers høye utgifter på 38 000 kroner,
nesten 60 % av depositumet. Klager skriver at de ikke fikk noen tilbakemelding på hva
endringene ville koste underveis. De fikk ikke noe kostnadsoverslag før i tilsvaret fra
Australiareiser til nemnda.  Klager sa fra dag 1 at de var villige å dekke Australiareiser
sine kostnader. Klager mener Australiareiser burde gitt klager et kostnadsoverslag i
forbindelse med ombookingen mye tidligere.

Klagers krav: "Vi ønsker å dekke Australiareiser sine utgifter som skyldes våre ønsker
og ombookinger. Likevel synes vi at beløpet som Australiareiser har tilbakeholdt uten
skriftlig dokumentasjon er for høyt."

Det vises for øvrig til korrespondanse fra klager.

Tjenesteyterne har i det vesentlige anført

Klager hadde betalt inn 69 025 kroner i depositum for en reise som de skulle på i oktober
2018. Denne reisen ble først endret til avreise oktober 2019 fordi klager ikke kunne reise
pga. jobb.

Reisen som de skulle på i oktober 2019 ble også endret fordi klager ikke kunne reise pga.
jobb og en ny avreisedato ble ikke satt. Etter disse 2 endringene bestemte klager seg for
å kansellere reisen.

I Australiareisers generelle betingelser skriver de: "Endringer: Dersom det er mulig å
foreta navneendring eller annen endring, blir det beregnet et gebyr på kr 500 per person
per endring i tillegg til gebyrer som tilkommer fra leverandørene."

Australiareiser har tilbudt klager en refusjon på 31 275 kroner etter at endringskostnader
på 37 750 kroner er trukket fra. Dette har klager også akseptert, og Australiareiser har
allerede refundert beløpet til klager. Australiareiser finner det urimelig at kunden nå
klager på refusjonen etter at de hadde kommet til enighet. Australiareiser ga også klager
et tilbud om å trekke fra 6 000 kroner av endringsgebyret om klager endret reisen sin nok
en gang istedenfor å avbestille. Australiareiser synes de har vært generøse da de kunne
beholdt hele summen.

Endringskostnader:
Endring av Cathay Pacific flybilletter 1. gang: 3 155 x 2 = 6 310 kroner
Endring av Cathay Pacific flybilletter 2. gang: 1 795 x 2 = 3 590 kroner 
Air New Zealand gebyr for endring av flybilletter 1. gang: 1 100 x 2 = 2 200 kroner
Air New Zealand gebyr for endring av flybilletter 2. gang: 1 100 x 2 = 2 200 kroner
Ikke refunderbare flybilletter med Air New Zealand kr. 2 857,50 x 2 = 5 715 kroner
Refusjonskostnader flybilletter med Qantas 2 610 x 2 = 5 220 kroner
Sofitel London Heathrow ikke refunderbart hotell 2 515.
Totalt 27 750 kroner.

Videre: Totalt antall endringer på flybilletter er 12 x 500 = 6 000 kroner
Klager hadde bestilt 21 turer, transfere og overnattinger/landarrangementer som har
blitt endret 2 ganger. Australiareiser skriver at de har tatt 2 000 kroner i endringsgebyr
for dette 2 ganger = 4 000 kroner. 

Dersom Australiareiser hadde fulgt sine generelle betingelser så ville disse endringene
kostet klager 42 000 kroner. Klager har imidlertid fått et endringsgebyr på totalt 37 750
kroner.

Australiareiser viser til reiserute med reisevilkår hvor det også fremgår hvor mye hver
endring vil koste. Klager mottok denne ved bestilling. I en e-post den 22. mai 2019
bekreftet reisekonsulenten hva endringene ville komme på. Dette var før klager endret
reisen for andre gang, ref. e-post av 27. juni 2019. 

Onsdag 22. mai 2019 10:33 skrev reisekonsulenten: "Hei XXX, da fikk jeg en melding fra
New Zealand om forventet vekst til 2020 og den er på mellom 6-8%. Vi vil da havne på
en 12-14% økning på landarrangementet, samt gebyrer for å endre flybillettene som vi
allerede har gjort, samt en ny runde med kanselleringsgebyr og eventuell prisforskjell
på nye billetter. Siste er kostnadene for hotellet i Hong Kong og London som var ikke
refunderbare. Vil tippe at vi nok havner på en 20-40 000 i totale ekstra kostnader for alle
endringer vi har gjort og skal gjøre."

Australiareiser gjentar at de har vært generøse og mer enn fair med kunden i forhold til
alle endringene som kunden har gjort på denne reisen.

Det vises for øvrig til korrespondanse fra Australiareiser AS.

Nemnda bemerker

Klager bestilte opprinnelig en pakkereise for to personer til Australia i perioden
15.10.2018 - 05.11.2018. Innbetalt depositum 69 000 kroner. Reiseplanen ble endret
etter klagers ønske i 2018 og planlagt i 2019. Så ble den utsatt fordi klager byttet jobb.
Deretter kom Covid-19 pandemien og klager ønsket å kanseller pga. usikkerheten.

Australiareiser har tilbudt klager en refusjon på 31 275 kroner etter at endringskostnader
på 37 750 kroner er trukket fra. Dette har klager også akseptert, og Australiareiser har
allerede refundert beløpet til klager. 

Basert på at partene tidligere har inngått avtale om endringskostnader for avbestillingen,
må denne anses som bindene mellom partene. Under enhver omstendighet bemerker
nemda at gebyret må anses som rimelig innenfor de endringer som her ble foretatt fra
klager. Pakkereisenemnda anbefaler at klager ikke gis medhold.

Vedtak

Pakkereisenemnda anbefaler at klager ikke gis medhold,