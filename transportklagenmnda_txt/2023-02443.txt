Vedtak i Pakkereisenemnda

Sammendrag

Krav om standardkompensasjon og måltider grunnet forsinkelse.

Dato
28.09.2023

Saksnummer
2023-02443

Tjenesteytere
Amisol Travel AS

Klager har i det vesentlige anført

Klagen gjelder en pakkereise for to personer med innkvartering Hotel Rixos Sharm el
Sheikh, Sharm el Sheikh, Egypt i perioden 14.05.2023 - 21.05.2023. Totalpris 30 680
kroner.

Hjemreisen ble forsinket med mer enn 4 timer fra Sharm el Sheikh.

AVREISE
Opprinnelig avgangstid: 21.05.2023 klokken 12:00
Faktisk avgangstid: 21.05.2023 klokken 17:38
ANKOMST
Opprinnelig ankomsttid: 21.05.2023 klokken 17:45
Faktisk ankomsttid: 21.05.2023 klokken 23:11
Stedet der forsinkelsen oppsto
Sharm El Sheikh

Årsaken til at forsinkelsen oppsto:
Deler av forsinkelsen (3 timer) ble varslet per telefon på rommet den 20.05.2023 ca.
kl. 21.00, uten at det ble oppgitt noen grunn. Det ble kun opplyst at klager ville bli
hentet med transfer 3 timer etter opprinnelig oppgitt hentetid. Ved ankomst flyplassen i
Sharm el Sheikh var det ingen representanter fra Amisol som kunne forklare årsaken til
forsinkelsen eller hvorfor avreisen ble ytterligere forsinket. I og med at avreisen ble mer
enn 4 timer forsinket mener klager at de skulle fått utdelt mat og drikke, noe de ikke fikk. 

Klager fikk ingen forklaring på årsaken til forsinkelsen, men antar at en del av den var
grunnet planlagte endringer som flyselskapet var kjent med på forhånd siden de kvelden
før tilbakereisen mottok varsel om at de ville bli hentet på hotellet i underkant av tre
timer etter avtalt hentetid. Klager fikk ingen ytterligere oppfølging fra Amisol sin lokale
representant.

Klagers krav: Kompensasjon på totalt 1 200 euro jf. EU-forordning 261/2004 og 40 euro
for måltider. 

Det vises for øvrig til korrespondanse fra klager.

Tjenesteyterne har i det vesentlige anført
Amisol Travel har anført at Fly Egypt FEG3015 ble forsinket grunnet streik i Frankrike hvor
flyet kom fra. 

Når det gjelder forsinkelsen, var den opprinnelige hjemreisen med Fly Egypt FEG3015
fra Sharm el Sheikh direkte til Oslo Gardermoen den 21.05.2023 kl. 13:00 og hadde
opprinnelig ankomst Oslo Gardermoen kl. 17:45. Aktuell avgang fra Sharm el Sheikh ble
kl. 17:37 med ankomst Oslo kl. 22:03.

Amisol Travel har tilbudt å dekke klagers utgifter til mat og drikke mot at klager sender
kvitteringer. 

Ettersom reisen gjelder retur fra land utenfor EU og med et egyptisk flyselskap, gjelder
ikke EU-forordning 261/2004.

Det vises for øvrig til korrespondanse fra Amisol Travel AS.

Nemnda bemerker

Klagen gjelder en pakkereise for to personer med innkvartering Hotel Rixos Sharm el
Sheikh, Sharm el Sheikh, Egypt i perioden 14.05.2023 - 21.05.2023. Totalpris 30 680
kroner.

Hjemreisen ble forsinket med mer enn 4 timer fra Sharm el Sheikh.
Klagers krav: Kompensasjon på totalt 1 200 euro jf. EU-forordning 261/2004 og 40 euro
for måltider. 

Ettersom reisen gjelder retur fra land utenfor EU og med et egyptisk flyselskap, gjelder
ikke EU-forordning 261/2004. Det er sånn sett ikke grunnlag for standardkompensasjon.
Amisol Travel har tilbudt å dekke klagers utgifter til mat og drikke mot at klager sender
kvitteringer. Nemnda anbefaler at klager får utbetalt 40 euro mot at de fremlegger
kvitteringer for sine utgifter til mat og drikke i løpet av forsinkelsen. Pakkereisenemnda
anbefaler at klager ikke gis medhold.

Vedtak

Pakkereisenemnda anbefaler at klager ikke gis medhold.