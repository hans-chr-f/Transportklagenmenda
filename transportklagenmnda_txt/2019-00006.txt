Vedtak i Transportklagenemnda
- Kollektivreiser

Sammendrag

Refusjon av utgift til taxi som følge av manglende korrespondanse

Dato
11.03.2019

Saksnummer
2019-00006

Tjenesteytere
Møre og Romsdal fylkeskommune

Klager har i det vesentlige anført

Klager har fremsatt krav om refusjon av utgift til taxi som følge av frakjøring. 

Buss 260 til Hundeidvik skal vente med å kjøre fra holdeplassen i Aure sentrum, til buss
250 fra Ålesund kommer. Tirsdag 20. november 2018 kjørte bussen til Hundeidvik før
bussen fra Ålesund ankom holdeplassen. 

Da klager gikk av bussen ved Aure holdeplass, som han gjør tre ganger i uka, var buss
260 borte.  Klager fikk vite fra kompiser ombord i buss 260 at den befant seg ca. ved
Circle K i Sykkylven. Dette var kl. 15.30 og neste buss til Hundeidvik gikk ikke før kl.
17.10. For at klager skulle komme seg hjem tok han en drosje, som han krever at Fram
refunderer. Selskapet har avslått kravet med det grunnlag at ifølge sanntidsloggen var
bussen på Aure. 

Klager krever at Fram refunderer utgiften til taxi pålydende 266 kroner.

Tjenesteyterne har i det vesentlige anført
Avgangene er lagt opp slik:

Linje 250 fra Ålesund kl. 14.20 har planlagt ankomst ved Sykkylven kl. 15.30. Avgang
videre med linje 260 fra Sykkylven kl. 15.30 med planlagt ankomst ved Hundeidvik kl.
15.52.

I dette tilfellet hadde buss fra Ålesund ankomst kl. 15.30.45 og buss videre til Hundeidvik
hadde avgang kl. 15.32.26. Det vises her til vedlagt 
oversikt over disse to avgangene. Det er ikke registrert avviksmelding fra Nettbuss i dette
tilfellet.

Nemnda bemerker

Klager krever refundert utgifter til taxi på det grunnlag at en korresponderende buss var
kjørt da hans buss ankom Aure.

Nemnda legger til grunn at buss 250 hadde planlagt ankomst Aure kl. 15.30 og at buss
260 skulle ha avgang på samme tidspunkt. 

FRAM har lagt fram utsnitt fra GPS som viser at buss 250 ankom kl. 15.30.45 og at buss
260 hadde avgang kl. 15.32.26. Nemda viser til at de to bussrutene korresponderte selv
om den første var litt forsinket i forhold til ruteplan. Etter selskapets opplysninger er det
heller ikke registrert avviksmeldinger på det aktuelle tidspunkt.

Nemnda finner ut fra de samlede opplysninger i saken ikke sannsynliggjort at det var
avvik av betydning fra ruteplanen. 

Nemnda kan ikke se at det er grunnlag for å anbefale at klager gis medhold.

Vedtak

Transportklagenemnda Kollektivtransport finner ikke å kunne anbefale at klager gis
medhold.