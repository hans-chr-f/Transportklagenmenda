Vedtak i Pakkereisenemnda

Sammendrag

Saken gjelder feil rom/leilighet, Kypros.

Dato
10.06.2014

Saksnummer
176/13P

Tjenesteyter
Go Syden

Sakens dokumenter ble lagt frem.

Klager: X

Turarrangør: Go Syden

Antall reisende: 2

Reisens pris: 15.992,-

Saken gjelder:

Saken gjelder feil rom/leilighet, Kypros.

Klager anfører at de bestilte reisen med forutsetning om at det var mulighet for
adskilte soverom fordi de har 2 barn på henholdsvis 13 og 4 år. For dette betalte de
kr.3000,- ekstra. Ved innsjekking fikk de også dette, men dagen etter måtte de flytte til
en bungalow med bare en sovealkove og sovesofa i stuen uten dør imellom.

De protesterte til Go Sydens agent, men fikk ikke slik leilighet som de mente de hadde bestilt.

GoSyden har ikke avgitt svar til Reklamasjonsnemnda, men har overfor klager anført at
de kr.3.000,- ble betalt fordi det var et barn som var over 12 år og ikke for å få en større
leilighet. Det fremgår av reisedokumentet at det er bestilt «standardrom», og det er det
samme som 1-soveroms villa. Go Syden har tilbudt 5 % rabatt på neste reise og gratis
spa-behandling.

Nemnda bemerker:

Det fremgår av reisedokumentet som er fremlagt i saken at bestillingen gjelder «Standard
rom» for 3 voksne og 1 barn. Det fremgår intet om adskilte soverom selv om klager anfører at
de hadde en «forutsetning» om at det skulle være en mulighet for dette. Nemnda må derfor
legge til grunn at klager har fått leilighet som bestilt.

Vedtak:

Reklamasjonsnemnda kan ikke anbefale at det gis prisavslag.

Vedtaket var enstemmig.