Vedtak i Transportklagenemnda - Fly

Sammendrag

Krav om refusjon av setereservasjonsavgift ved endring av flytype.

Dato
29.08.2019

Saksnummer
2019-00530

Tjenesteytere
Norwegian Air Shuttle

Klager har i det vesentlige anført

Klager reiste med Norwegians flyvning DY7201 fra Oslo lufthavn (OSL) til Bangkok (BKK)
3. april 2019 kl. 14.50. Han hadde betalt ekstra for å reservere sete, kroner 250. Han har
anført at Norwegian vil benyttet et annet fly på strekningen enn planlagt, slik at klager
ikke fikk sitt reserverte sete. På bakgrunn av det ovennevnte har klager fremsatt krav om
refusjon av kroner 250.

Tjenesteyterne har i det vesentlige anført
Klager har fremsatt krav om refusjon av setereservasjonsavgift på kroner 250 for reise
med DY7201 fra Oslo til Bangkok 3. april 2019. Han har anført at Norwegian benyttet en
annen flytype på strekningen enn oppgitt i setekartet på selskapets hjemmesider.

I henhold til Norwegians vilkår er tilleggstjenester ikke refunderbare. Videre kan ikke
forhåndsbetalt setereservasjon garanteres og kan endres av hensyn til sikkerhet,
selv eller ombordstigning. Tillegg for setereservasjon refunderes ikke med mindre
passasjeren får tildelt et annet passende sete. 

Norwegian kan ikke se at DY7201 denne dagen ble betjent av annen flytype enn det som
ble oppgitt ved bestilling 1. november 2018. Selskapet kan heller ikke se at setekartet på
hjemmesiden ikke korresponderer med den flytypen som opererte klagers flyvning. På
bakgrunn av det ovennevnte har Norwegian avvist klagers refusjonskrav.

Nemnda bemerker

Klagen er sendt inn 26. januar 2019, altså før klagers reise.

Nemnda kan ikke se at klager har sannsynliggjort et avvik mellom setekartene. Han får
derfor ikke medhold.

Vedtak

Transportklagenemnda - fly anbefaler ikke at klager gis medhold.