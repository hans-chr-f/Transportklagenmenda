Vedtak i Transportklagenemnda
- Kollektivreiser

Sammendrag

Krav om frafallelse av kontrollgebyr

Dato
03.04.2020

Saksnummer
2020-00617

Tjenesteytere
Ruter

Klager har i det vesentlige anført

Den 2. desember 2019 ble klager ilagt et kontrollgebyr fordi hun ikke kunne fremvise
gyldig billett ved kontroll på Tøyen T-banestasjon.

Klager anfører at hun hadde en studentbillett, men ettersom hun kun har bodd i Norge
i kort tid, var hun ikke kjent med at det gjaldt en aldersgrense for studentbilletter.
Det var klagers mor som hadde kjøpt billetten for henne og heller ikke hun var
klar over aldersgrensen. Klager opplyser om at moren heller ikke ble informert om
aldersgrense ved kjøp av billetten. Klager viser videre til at billetten hennes ble sperret av
kontrollørene, slik at hun ble fratatt muligheten til å fylle reisekortet med en vanlig billett.

Klager krever at Ruter frafaller gebyret.

Tjenesteyterne har i det vesentlige anført
Ruter anfører at klager ble stoppet i kontroll den 2. desember 2019 på Tøyen T-
banestasjon. Klager fremviste da et reisekort som inneholdt en studentbillett som
hun ikke hadde rett til å bruke på grunn av alder. Studentbilletten gjelder kun for
heltidsstudenter under 30 år, og klager var 38 år ved kontrolldato.

Ruter viser til at informasjon om regler ved bruk av studentbillett er tilgjengelig på
deres hjemmeside.  Ruter påpeker at kontrollørene ikke har stengt klagers kort, da
kontrollørene ikke har noe utstyr som kan påvirke innholdet i et reisekort.

Ruter ser ingen grunn til å frafalle gebyret.

Nemnda bemerker

Klager ble ved kontroll på Tøyen T-banestasjon 2. desember 2019 ilagt gebyr fordi hun
ikke kunne fremvise gyldig billett. Hun fremviste studentbillett, som bare kan brukes
frem til 30 år. Klager var 38. 

Det fremgår av Ruters transportvilkår punkt 3 bokstav b at den reisende plikter å ha
gyldig billett før ombordstigning eller før passering av kontrollsoner. Reisende plikter å
sette seg inn i reglene for bruk av rabatterte billetter. 

Det følger videre av punkt 6.2 første avsnitt at passasjerer som ved kontroll ikke kan vise
gyldig billett, vil bli ilagt gebyr. Bestemmelsen er objektiv. Gebyr kan således ilegges selv
om passasjeren ikke har opptrådt klanderverdig.

...........

Vedtak

Transportklagenemnda Kollektivtransport finner ikke å kunne anbefale at klager gis
medhold.