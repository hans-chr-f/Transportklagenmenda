Vedtak i Transportklagenemnda - Fly

Sammendrag

Klager ønsker å få opplysninger fra Norwegian om hva som
førte til at kofferten hans ikke ble med flyet til Spania og hvilken

kompensasjon han kan forvente seg på grunn av det som skjedde.

Dato
24.03.2010

Saksnummer
89/09F

Tjenesteyter
Norwegian Air Shuttle ASA

Klager ønsker å få opplysninger fra Norwegian om hva som førte til at kofferten hans ikke
ble med flyet til Spania og hvilken kompensasjon han kan forvente seg på grunn av det som
skjedde.

Klager har i det vesentlige anført:

Da klager sammen med sin kone skulle feire julehøytiden i Spania kom ikke deres felles koffert
fram før de skulle reise tilbake til Norge.

Klagerne brukte flere timer av sin ferie for å forsøke å spore opp kofferten. De fikk beskjed om
at kofferten ville komme med et fly 27. desember, men den dagen skulle klagerne returnere til
Norge, så de prøvde på alle måter at det ikke skulle skje.

Uten koffert måtte klagerne greie seg uten medisiner og klesskift. Julegavene til familien kom
heller ikke frem.

Klagerne gikk til innkjøp av en del klær og utstyr, og dette fikk de dekket gjennom
reiseforsikringen sin i Gjensidige.

Klagerne krever kompensasjon for den uleiligheten de ble påført.

Norwegian har i det vesentlige anført:

Norwegian viser til at klager har her fått sine faktiske utlegg i forbindelse med
bagasjeforsinkelsen, dekket av sin reiseforsikring.

Reiseforsikringen har søkt regress hos Norwegian og de har utbetalt kompensasjon til
Gjensidige. I kravet til Norwegian har klager ingen dokumenterte utlegg som er udekket, men
krever en generell kompensasjon for uleieligheten. Dette er avvist da flyselskapet kun dekker
dokumenterbare utlegg. Hvis Tore Skaug innehar dokumenterbare utlegg som ikke er dekket
av reiseforsikringen vil Norwegian se på saken på nytt.

Nemnda bemerker:

Flyselskapet er i henhold til luftfartsloven § 10-20 ansvarlig for tap som følge av forsinkelse.
Loven gir kun rett til å få erstattet økonomisk tap. Loven hjemler ikke rett til erstatning for den
ulempe en er blitt påført.

Klager har i dette tilfellet fått dekket sitt økonomiske tap gjennom reiseforsikringen som igjen
har søkt regress hos Norwegian. Klager har ikke noe juridisk krav mot selskapet etter dette, og
nemnda finner ikke å kunne gi klager medhold.

Vedtak:

Flyklagenemnda finner ikke å kunne anbefale at klager gis medhold.

Vedtaket var enstemmig.

Nemnda hadde slik sammensetning ved behandling av saken:

Lagdommer Einar Kaspersen, leder

Anne Haugen-Flermoe, Forbrukerrådet i Oppland

Lars Grøndal, Forbrukerombudet

Olav Grøttland, SAS

Janne G. Soløy, Widerøes Flyveselskap AS