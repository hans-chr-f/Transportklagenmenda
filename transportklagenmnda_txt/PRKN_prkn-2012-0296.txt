Vedtak i Pakkereisenemnda

Sammendrag

Saken gjelder elev tur til Tyskland og Polen.

Dato
21.05.2013

Saksnummer
296/12

Tjenesteyter
Aktive Fredsreiser AS

Sakens dokumenter ble lagt frem.

Klager: X

Turarrangør: Aktive Fredsreiser AS

Antall reisende: 145

Reisens pris: 637.620,-

Saken gjelder:

Saken gjelder elev tur til Tyskland og Polen.

Klageren representerer en foreldregruppe som arrangerte tur for ungdomsskoleelever
til Tyskland og Polen. Totalt antall deltagere var 145.

Det anføres for det første at turarrangør ikke hadde sendt oppdaterte navnelister til hotellene.
Foreldregruppens medlemmer måtte derfor utarbeide nye lister underveis, noe de delvis
måtte gjøre om natten fordi de hadde andre oppgaver med ungdommen om dagen. Dette
førte til at elevene ett sted måtte stå ute i dårlig vær og vente til nye lister var laget før de
kunne få nøkler til rommene.

Det kreves et prisavslag på kr.7.920,- for dette.

Den andre anførsel er at den ene bussen hadde en defekt skjerm for AV-anlegget og
at fjernkontrollen var borte. Dette var kjent for sjåføren allerede ved avreise, men
foreldregruppen ble kjent med det på vei fra Kiel til Polen da filmen om menneskerettigheter
ikke kunne vises. Reiselederne ble bedt om at dette måtte ordnes uten at det ble gjort. Da
man etter hvert fikk anlegget i gang, kunne halve bussen se film og man byttet da plasser slik
at alle fikk se filmen.

For denne mangel kreves kr.12.000,-.

Aktive Fredsreiser har vist til utsendt brev om romfordeling og romlister.

De romlistene som mottas er et utgangspunkt for romfordelingen på de forskjellige hotellene.

Verken sjåfør eller reiseleder visste om at DVD-spiller ikke virket før etter at de kom til Kiel. Det
var ikke tid til å stoppe for reparasjon. Både sjåfør og reiseleder gjorde det de kunne og alle på
turen fikk tilbud om å se det antall filmer de skulle.

Nemnda bemerker:

En pakkereise er mangelfull hvis den avviker fra det som er avtalt eller forutsatt i avtalen, jf.
pakkereiseloven § 6-1. Mangler kan gi grunnlag for prisavslag.

Når det gjelder romslister og romfordeling på en elev tur med 145 deltagere der det er
flersengsrom med ulikt antall senger på de forskjellige hoteller, må det nødvendigvis oppstå
praktiske problemer ved tildeling og fordeling av rom.

Det kan ikke forventes at all romfordeling alltid er klar ved ankomst.

Nemnda kan heller ikke se at det er sannsynliggjort at organiseringen av dette her var av en
slik art at det utgjør en mangel ved reisen.

At foreldrerepresentanter som deltok på turen også bisto med lister og fordeling, kan heller
ikke betraktes som en mangel ved reisen.

I informasjonen om turen oppga turarrangør at de ville ha med temafilmer for fremvisning i
bussen. Det er ikke bestridt at en av skjermene på den ene bussen ikke fungerte. Når sjåfør
og reiseleder ble klar over dette og om det var tid til reparasjon eller ikke, er uten betydning.
Den defekte skjermen utgjør uansett en mangel i forhold til avtale. De praktiske konsekvenser
av denne mangel synes ikke å ha vært store. Nemnda finer at et prisavslag på kr.2.500,- er
passende.

Vedtak:

Reklamasjonsnemnda for pakkereiser anbefaler at det gis et prisavslag på kr.2.500,-.

Vedtaket var enstemmig.