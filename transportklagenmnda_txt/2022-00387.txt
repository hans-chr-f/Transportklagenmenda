Vedtak i Transportklagenemnda - Fly

Sammendrag

Krav om erstatning for skadet bagasje.

Dato
27.04.2022

Saksnummer
2022-00387

Tjenesteytere
Turkish Airlines

Klager har i det vesentlige anført

Klager reiste fra Tehran til Oslo via Istanbul med Türkish Airlines den 14. januar 2022. Da
klager ankom Gardermoen var hans tre kofferter skadet til det ubrukelige.  Klager viser til
fremlagte bilder av koffertene, til skaderapport fra Gardermoen (PIR), samt til rapport fra
leverandør Samsonite datert 21. januar 2022. Følgende kommer frem av rapporten fra
Samsonite: 

Brand: 1: Senator 2 and 3: Sam&Sonay
Model: Unknown models, but softshell, not plastic. 
Age: 1 year
Colour: 1 purple and 2 beige
Size: 55 cm, 69 cm and 81 cm

Skade/Damage:
There has been transportation damage on all three suitcases. The big one (Senator) has
got a broken frame and is beyond repair. 
Small and medium (Sam&Sonay) suitcases have broken wheels and carry handle. There
are no spareparts and are also beyond repair.  

Koffertene var ett år da de ble skadet. De ble kjøpt i Iran, men klager har dessverre ingen
kvittering. 

Türkish Airlines har tilbudt klager USD 300 i erstatning, men klager mener dette beløpet
ikke er tilstrekkelig for å erstatte alle tre kofferter. 

Klager krever erstatning for de ødelagte koffertene med 793 USD.

Tjenesteyterne har i det vesentlige anført

Türkish Airlines har til nemnda i det vesentlige anført:

Klager bes registrere klagen på Türkish Airlines nettsider.

Türkish Airlines har til klager i det vesentlige anført:

Türkish Airlines har vurdert to av koffertene som skadet, og ønsker å erstatte disse med
140 USD.

Nemnda bemerker

I henhold til luftfartsloven § 10-18 første ledd er fraktfører ansvarlig for skader på
reisegods «såfremt den hendelse som har forårsaket skaden, er inntruffet om bord
på luftfartøy eller mens godset var i fraktførerens varetekt. Fraktføreren er likevel ikke
ansvarlig i den utstrekning skaden skyldes reisegodsets egen beskaffenhet eller av feil
eller mangler ved reisegodset». 

Flyselskapet Türkish Airlines har avgitt uttalelse til nemnda, men har unnlatt å
kommentere selve saken som omhandler krav om erstatning for skadet bagasje. Til
klager har Türkish Airlines uttalt at de vil erstatte to av koffertene med totalt 140 dollar. 

Nemnda mener det er sannsynliggjort at klagers kofferter ble skadet mens de var i
flyselskapets varetekt.

Etter luftfartsloven § 10-18 er flyselskapet ansvarlig for skade på bagasje mens den er i
dets varetekt. 

Ved totalskade må erstatningen i utgangspunktet baseres på gjenanskaffelsesverdien,
det vil si det beløpet som passasjeren som skadelidt må betale for å skaffe seg en
tilsvarende koffert. Skadelidte skal på den annen side ikke tjene på skaden. Det må
derfor gjøres fradrag for slitasje og verdiforringelse ellers på den skadede gjenstanden. 

Klager har, via Samsonite, sannsynliggjort at koffertene ikke kan repareres. Samsonite
har også bekreftet at koffertenes alder er 1 år. 

Klager har uttalt at gjenanskaffelsesverdien for tre nye kofferter er 793 USD uten at dette
er nærmere dokumentert.  Basert på undersøkelser av priser for tilsvarende kofferter
setter nemnda erstatningen skjønnsmessig til 190 USD. Det er da gjort fradrag for alder
og slitasje. 

Forbrukerrepresentantene mener at klager i dette tilfellet også har krav på
forsinkelsesrente iht. forsinkelsesrenteloven, normalt regnet fra 30 dager etter at klager
har krevd refusjon, standardkompensasjon eller erstatning.

Vedtak

Transportklagenemnda anbefaler at Türkish Airlines erstatter klagers kofferter med 190
USD.