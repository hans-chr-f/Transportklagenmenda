Vedtak i Pakkereisenemnda

Sammendrag

Saken gjelder konkurs i flyselskap, Sør-Afrika.

Dato
18.09.2013

Saksnummer
35/13P

Tjenesteyter
Get Africa Travel

Sakens dokumenter ble lagt frem.

Klager: X

Turarrangør: Get Africa Travel

Antall reisende: 5

Reisens pris: ca. 10.000 USD,-

Tidsrom: 221212 - 040113

Saken gjelder:

Saken gjelder konkurs i flyselskap, Sør-Afrika.

Klager anfører at de bestilte en pakkereise hvor flyreise innen Sør-Afrika og
alle hoteller inngikk. Alt ble betalt samtidig. Flyselskapet som skulle ta dem fra
Johannesburg til Port Elizabeth gikk konkurs, og det medførte en ekstrautgift på  8430
zar, som kreves dekket.

Get Africa Travel anfører at reisen ikke går inn under pakkereiseloven fordi reisen må
inneholde minst to nærmere angitte elementer. I dette tilfelle ble reisen bestilt med
noen transfers, men flyreisen ble ikke bestilt i sin helhet som en del av pakken.

Nemnda bemerker:

Den del av lovens definisjon av en pakkereise som er relevant her, innebærer at  Reisen må
være et tilrettelagt arrangement som omfatter overnatting, som selges til en samlet pris og
som inneholder minst to av følgende elementer:

Det spesielle i saken her er at kunden selv bestilte og betalte separat for flyreisen
Norge/SørAfrika tur/retur. Dette transportelementet er følgelig ikke en del av reisen i
pakkereiselovens forstand. Imidlertid inneholder ikke lovens definisjon noe krav om at  all
transport skal være omfattet for at reisen skal falle inn under lovens pakkereisebegrep.

I dette tilfelle var flyreisene Johannesburg - Port Elizabeth, Cape Town - Johannesburg,
Johannesburg - Victoria Falls og Victoria Falls - Johannesburg og samtlige hoteller og lokale
transfers bestilt og betalt under ett.

Etter nemndas syn er da lovens krav til pakkereise for denne del av turen oppfylt, og kunden
har da krav på å få dekket det pådratte tap på grunn av konkursen.

Vedtak:

Reklamasjonsnemnda anbefaler at klager refunderes et beløp tilsvarende 8430 zar.

Vedtaket var enstemmig.