Vedtak i Transportklagenemnda - Fly

Sammendrag

Krav om standarderstatning grunnet forsinkelse.

Dato
10.09.2019

Saksnummer
2018-02886

Tjenesteytere
Ryanair

Klager har i det vesentlige anført

Klager og hans familie på tilsammen 4 personer (to voksne, ett barn og ett spedbarn)
skulle reise fra Oslo til London den 28. november 2017 kl 15.20 med flight FR1397.
Flyet ble syv timer forsinket, og klager krever standarderstatning 250 euro per person i
henhold til EU-forordning 261/2004.

Tjenesteyterne har i det vesentlige anført
FR1397 ble forsinket da forgående flyvning FR1396 Stansted - Oslo måtte omdirigeres til
Bergen grunnet snøvær i Oslo, Ryanair viser til fremlagt dokumentasjon på snøvær og
sterke vindkast. 

Hendelsen er ikke kompensasjonsberettiget da årsaken var ekstraordinære
omstendigheter utenfor Ryanairs kontroll. 

Ryanair kan ikke imøtekomme klagers krav.

Nemnda bemerker

En passasjer som kommer mer enn 3 timer forsinket frem til sitt endelige
bestemmelsessted, har rett til standarderstatning med mindre flyselskapet godtgjør at
forsinkelsen skyldtes ekstraordinære omstendigheter som ikke kunne vært unngått selv
om alle rimelige tiltak var truffet, jf EU-forordning 261/2004 artiklene 5, 6 og 7, samt EU-
domstolens avgjørelser i sakene Sturgeon-Condor av 19.11.2009 (C-402/07) og Nelson
med flere av 23.10.2012 (C-581/10).

Værforhold som påvirker flytrafikken ved at det ikke er mulig å lande/ta av, ved at det
oppstår store forsinkelser med videre, kan være en slik ekstraordinær omstendighet som
medfører at den reisende ikke har krav på erstatning. Dette må vurderes konkret.

Nemnda mener at flyselskapet Ryanair ikke har godtgjort at forsinkelsen eller de
ekstraordinære omstendighetene ikke kunne vært unngått selv om alle rimelige tiltak var
truffet.

Ryanair har ikke fremlagt tilstrekkelig dokumentasjon som viser at FR1397 fra Oslo til
London ble forsinket grunnet snøvær på Gardermoen som følge av at  innkommende fly
måtte omdirigeres til Bergen. 

Forsinkelsen gir etter dette rett til standarderstatning på 250 euro per person.

Vedtak

Transportklagenemnda-fly anbefaler at Ryanair betaler til klager standarderstatning med
250 euro per person.