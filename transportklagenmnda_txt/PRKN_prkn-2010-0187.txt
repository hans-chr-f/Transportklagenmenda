Vedtak i Pakkereisenemnda

Sammendrag

Reise til Egypt, 26. juni - 3. juli 2010. Krav om
erstatning for påståtte mangler ved dykkerkurs.

Dato
..

Saksnummer
187/10

Tjenesteyter
Amisol AS

Sakens dokumenter ble lagt frem.

Klager: X

Turarrangør: Amisol AS

Antall reisende: 2

Reisens pris: kr. Ca. 12.000

Saken gjelder:

Reise til Egypt, 26. juni - 3. juli 2010. Krav om erstatning for påståtte mangler ved dykkerkurs.

Nemnda bemerker:

Klagen gjelder dykkerkurs kjøpt av Amisol i Egypt.

Reklamasjonsnemnda for pakkeiser behandler klager på pakkereiser.

Spesielle landarrangementer (utflukter, kurs etc) inngår kun i pakkereisen dersom disse er
solgt eller markedsført til en samlet pris, eller tilrettelagt på en måte som oppfordrer til å
selges sammen med pakkereisen, jf. alminnelige vilkår for pakkereiser pkt. 2 tredje ledd.

Dykkerkurset som ble kjøpt i dette tilfellet er ikke å anse som en del av pakkereisen og faller
således utenfor det nemnda kan ta stilling til. Klagen blir etter dette å avvise.

Vedtak:

Klagen avvises.

Vedtaket var enstemmig.

Nemnda hadde slik sammensetning ved behandling av saken:

Lagdommer Einar Kaspersen, Formann

Elise Korsvik, Forbrukerrådet

Anne-Haugen-Flermoe, Forbrukerrådet

Astrid Solgård, Apollo Reiser As

Hanne Åsell, Star Tour AS