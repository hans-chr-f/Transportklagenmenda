Vedtak i Transportklagenemnda - Fly

Sammendrag

Krav om at tilbyder må levere de tjenester de selger.

Dato
13.06.2019

Saksnummer
2018-02059

Tjenesteytere
Flightfinder.no

Klager har i det vesentlige anført

Den 8. juli 2018 bestilte klager en reise for to personer hos Flightfinder t/r Stavanger
- Dallas med KLM og Air France 11. - 20. oktober 2018. Han betalte tilsammen kroner
10 679 og prisen inkluderte bagasje med Air France, kroner 1 980 for to kolli. Den 9.
juli mottok klager beskjed fra Flightfinder om at han likevel ikke kunne forhåndsbestille
bagasje hos dette flyselskapet, og fikk beløpet for bagasjen refundert. 

Klager endte opp med å ikke betale ekstra for sin bagasje, men han ønsker at Flightfinder
for fremtiden må levere de tjenester de tilbyr via sine nettsider.

Tjenesteyterne har i det vesentlige anført
Flightfinder har ikke avgitt uttalelse til nemnda. Til klager har selskapet i det vesentlige
anført: 

Grunnet tekniske problemer var det ikke mulig å forhåndsbetale for bagasje på denne
reisen.

Nemnda bemerker

I denne saken har klager ikke reist noe krav mot Flightfinder utover å hevde at selskapet
må forbedre sine tjenester. Dette er etter nemndas oppfatning kritikk og ikke en
tvist mellom en passasjer og et selskap, og er følgelig et spørsmål utenfor nemndas
kompetanse, jf Transportklagenemndforskriften § 1-3.

Saken blir etter dette å avvise, jf transportklagenemndforskriften § 6-2 a.

Vedtak

Saken avvises.