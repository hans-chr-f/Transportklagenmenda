Vedtak i Pakkereisenemnda

Sammendrag

Reise til Tyrkia, Side, Myra Suit Apart Hotell, 30. juli - 14. august
2009. Krav om prisavslag grunnet mangelfull luftkondisjonering.

Dato
15.06.2010

Saksnummer
269/09

Tjenesteyter
Tyrkiareiser AS

Sakens dokumenter ble lagt frem.

Klager: X

Turarrangør: Tyrkiareiser AS

Antall reisende: 5

Reisens pris: 25.700

Saken gjelder:

Reise til Tyrkia, Side, Myra Suit Apart Hotell, 30. juli - 14. august 2009.

Krav om prisavslag grunnet mangelfull luftkondisjonering.

Klager har i det vesentlige anført:

Klagerne ble første natt tildelt en to-roms leilighet i stedet for en treroms leilighet.
Luftkondisjoneringen i denne leiligheten fungerte utmerket.

Klagerne ble neste dag flyttet til en treroms leilighet. Her fungerte ikke luftkondisjoneringen
tilfredsstillende. Den blåste ikke kaldt.

Klage ble fremsatt til hotellet og Tyrkiareiser uten at problemet ble løst. Hotellet påstår at en
elektriker har sett på anlegget, men det er ikke tilfelle.

Manglende avkjøling av leiligheten gjorde det vanskelig å få sove, noe som gitt ut over utbyttet
av ferien.

Klagerne krever prisavslag.

Tyrkiareiser har i det vesentlige anført:

Tyrkiareiser beklager at familien ikke fikk treroms leilighet ved ankomst.

Dette ble rettet neste morgen.

I denne perioden var det ekstremt varmt, rundt 40 grader over lang tid, og
luftkondisjoneringsanlegget klarte ikke kjøle ned leiligheten.

Ettersom dette kan være et problem i svært varme perioder har Tyrkiareiser informert om
dette på sine reisefaktasider. Det heter her bl.a. «I svært varme perioder kan effekten iblant
oppfattes mer som svalende ell kjølende».

Luftkondisjoneringsanlegget ble sjekket og funnet i orden.

Tyrkiareiser har tilbudt å refundere luftkondisjoneringen samt gi en kompensasjon, totalt kr
1.000.

Nemnda bemerker:

Pakkereisen er mangelfull når den avviker fra det som er avtalt eller forutsatt i avtalen, jf
pakkereiseloven § 6-1. Avvik fra det avtalte regnes likevel ikke som en mangel dersom de er
av mindre betydning og er av det slag kunden må regne med kan inntreffe fra tid til annen.
Avtalen omfatter pakkereisen slik den fremkommer av bestilling og bekreftelse, opplysninger
inntatt i turarrangørs katalog m.v., jf alminnelige vilkår for pakkereiser pkt 2.

Det fremkommer av Tyrkiareisers reisefaktasider at i svært varme perioden kan effekten av
luftkondisjoneringsanlegget iblant oppfattes mer som svalende enn kjølende. Det var svært
varmt i den perioden klagerne var på reisemålet.

De måtte således være forberedt på en luftkondisjonering som var mer svalende enn
kjølende.

Det står påstand mot påstand om effekten på anlegget. Klager påstår at det ikke virket, mens
Tyrkiareisers representant hevder at det blåste kald luft da hun besøkte leiligheten. Det
er ikke mulig for nemnda å ta stilling til hva som er riktig på bakgrunn av de foreliggende
opplysninger.

Det var en mangel ved reisen at klagerne ble innkvartert i feil type leilighet første natten.

Tyrkiareiser har utbetalt en kompensasjon på kr 1.000. Nemnda finner ikke grunnlag for å
anbefale prisavslag ut over dette.

Vedtak:

Reklamasjonsnemnda for pakkereiser finner ikke å kunne anbefale at klager gis medhold.

Vedtaket var enstemmig.

Nemnda hadde slik sammensetning ved behandling av saken:

Lagdommer Einar Kaspersen, Formann

Elise Korsvik, Forbrukerrådet

Mari Lauritzen, Forbrukerrådet

Marianne Strømme, Solia AS

Anne Edvardsen, Ving Norge AS