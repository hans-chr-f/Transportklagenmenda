Vedtak i Pakkereisenemnda

Sammendrag

Krav om standarderstatning i henhold til Eu-
forordning 261/2004 grunnet forsinkelse på hjemreisen.

Dato
09.10.2015

Saksnummer
329/14PF

Tjenesteyter
TSS Travel Service Scandinavia

Saken gjelder:

Krav om standarderstatning i henhold til Eu-forordning 261/2004 grunnet forsinkelse på
hjemreisen.

Klager har i det vesentlige anført:

Klager har bestilt en reise «Istanbul og de mest berømte skjønnhetene fra antikkens verden» 8
dager/7 netter.

Klager hadde opprinnelig hjemreise med Freebird FHY921 fra Antalya til Oslo den 25.10.14 kl.
16.00. Dagen før hjemreisen, den 24.10.14 fikk klager beskjed om at avgang var utsatt til kl.
18.40. På flyplassen ble avreisetidspunktet endret på tavlen flere ganger uten at klager fikk
noen informasjon. Avgang var kl. 22.20.

Dette innebar en total forsinkelse på totalt 6 timer og 20 minutter. I 3 timer og 40 minutter
satt de på flyplassen uten å få noen form for informasjon om forsinkelsen eller klagers
rettigheter.

Klager krever standarderstatning på 400 euro per person i henhold til Eu-forordning
261/2004.

Det vises for øvrig til klagers brev.

TSS Travel Service Scandinavia (TSS) har i det vesentlige anført:

TSS skriver følgende til klager:

«Først og fremst vil vi på nytt understreke at vi absolutt forstår at dere er irritert over
ubehagelighetene i forbindelse med flyforsinkelsen.

Dere viser til kravet på 400 euro per person jfr. Eu-forordning Nr. 261/2004 som erstatning for
forsinkelser ved avreiser. Motpart ved oppgjør i slike saker er ifølge forordningen alltid ene
og alene det utførende luftfartselskapet, ikke turoperatøren. Verken årsaken for kravet eller
erstatningsbeløpet gjelder derfor vårt foretak i forbindelse med skadeoppgjør.

Etter inngående undersøkelser i forbindelse med den foreliggende saken, kan vi opplyse
om at den Eu-forordningen dere viser til heller ikke kan benyttes mot flyselskapet i dette
tilfellet. Hvis et flyselskap, med hovedsete i Tyrkia er utsatt for å måtte nekte ombordstigning,
innstilling eller vesentlig forsinket flygning, så har den reisende ingen rett til å motta
erstatning.

Da vi imidlertid godt kan forstå at dere er forarget, og siden vi er en ytterst imøtekommende
turoperatør, vil vi gjerne erstatte en reisedag, målt ut ifra prisen dere betalte for reisen.
Totalbeløpet på 500 NOK vil umiddelbart bli overført den oppgitte kredittkontoen uten at vi er
rettslig forpliktet til det.

Betingelsen for dette tilbudet er selvfølgelig at alle krav i forbindelse med den gjeldende
reisen dermed er «innfridde.»

Advokatfirmaet Selmer DA bekrefter i en e-post til Pakkereisenemnda at de representerer TSS
Travelservice Scandinavia.

Advokatfirmaet Selmer DA vedlegger kopi av reisedokumenter og bekreftelse fra Freebird
hvor følgende fremgår:

«Above all, we are sorry for the delay experienced with Freebird Airlines at flight FHY921/922
AYT-OSL-SAW dated 26th of Oct. 2014.

Due to the additional maintenance program in our fleet within last week, we leased an ACMI
airplane from Onur Air who is another Turkish carrier and informed you about the sub
service with attached e-mail in order to prevent forseen delay and provide service to you and
our passengers as planned. Onur Air informed Freebird just 2 hours before from planned
departure time about the expected delay on flight OSL due to delay on previous flight caused
by bad weather conditions and heavy slot restrictions for their airplane.

We have informed all passengers regarding delay and snack + soft drink refreshment had
been served for all passenger in both stations due to the waiting time. We are deeply sorry for
the passenger inconvenience.»

Det vises for øvrig til brev fra Advokatfirmaet Selmer DA.

Nemnda bemerker:

Det følger av Eu-forordning 261/2004 artikkel 3 nr. 1, bokstav b at forordningen ikke gjelder
for flyvninger fra en stat utenfor EU/EØS-området når flyvningen opereres av et flyselskap
som ikke er basert i EU/EØS-området, Flyvningen fra Tyrkia til Norge ble operert av Onur Air.
Dette er et tyrkisk flyselskap og flyvningen omfattes da ikke av forordningen.

Selv om en forsinkelse ikke gir rett til erstatning etter Eu-forordningen, kan den utgjøre en
mangel ved reisen i pakkereiselovens forstand, jfr. Alminnelige vilkår for pakkereiser punkt 8.2
V. Bestemmelsen pålegger i utgangspunktet arrangøren et objektivt kontraktsansvar. Det vises
til Ot.prp.nr.35 (1994-1995) side 89, første spalte. En forsinkelse av en lengde som i denne
saken er imidlertid for kort til å berettige til prisavslag etter pakkereiselovens bestemmelser.
Nemnda bemerker at arrangøren tar feil når det slås fast at det ene og alene er det utførende
flyselskap et krav kan rettes mot. I medhold av pakkereiseloven kan kravet alltid rettes mot
arrangøren. Det er arrangøren om eventuelt er henvist til å søke regress hos flyselskapet.

I det foreliggende tilfelle kan nemnda imidlertid ikke se at vilkårene for å få utbetalt ytterligere
kompensasjon foreligger. Nemnda har merket seg at flyselskapet har sørget for bevertning
i ventetiden og at arrangøren har utbetalt kr 250 - hvilket tilnærmet utgjør en dagsandel - til
klagerne.

Vedtak:

Pakkereisenemnda kan ikke anbefale at det blir utbetalt ytterligere kompensasjon for
forsinkelsen.

Vedtaket er enstemmig.