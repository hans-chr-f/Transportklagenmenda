Vedtak i Transportklagenemnda - Fly

Sammendrag

Krav om standarderstatning grunnet kansellering.

Dato
12.03.2019

Saksnummer
2018-01168

Tjenesteytere
Widerøe

Klager har i det vesentlige anført

Klager med reisefølge (tilsammen tre personer) skulle reise fra Sogndal til Oslo med
mellomlanding i Sandane den 19. september 2017, avgang kl 09.30 og ankomst kl 11.10
med WF145. Avgangen ble kansellert. Klager har ikke opplyst om han ble booket om eller
om han valgte å avbryte reisen. 

Klager krever standarderstatning i henhold til EU-forordning 261/2004.

Tjenesteyterne har i det vesentlige anført
WF145 ble kansellert som følge av dårlige værforhold i Sogndal, tåke og dårlig sikt.
Widerøe viser til fremlagt dokumentasjon. Flymaskinen som skulle operere WF145 kunne
ikke lande i Sogndal grunnet værforholdene, dette medførte at flyvningen ble kansellert.

Hendelsen er ikke kompensasjonsberettiget da årsaken var ekstraordinære
omstendigheter utenfor Widerøes kontroll. 

Widerøe kan ikke imøtekomme klagers krav.

Nemnda bemerker

Kansellering gir passasjeren rett til standarderstatning med mindre flyselskapet godtgjør
at innstillingen skyldtes ekstraordinære omstendigheter som ikke kunne vært unngått
selv om alle rimelige tiltak var truffet, jf EU-forordning 261/2004 artiklene 5 og 7.

Værforhold som påvirker flytrafikken ved at det ikke er mulig å lande/ta av, ved at det
oppstår overbelastning på flyplassen med mer, kan være en ekstraordinær omstendighet
i forordningens forstand som medfører at den reisende ikke har krav på erstatning. Dette
må vurderes konkret.

Nemnda mener at flyselskapet Widerøe har godtgjort at verken kanselleringen eller de
ekstraordinære omstendighetene kunne vært unngått selv om alle rimelige tiltak var
truffet. Dokumentasjonen viser at klagers flyvning ble kansellert som følge av tåke og
dårlig sikt. 

Klager har etter dette ikke rett til standarderstatning.

Vedtak

Transportklagenemnda - fly anbefaler ikke at klager gis medhold.