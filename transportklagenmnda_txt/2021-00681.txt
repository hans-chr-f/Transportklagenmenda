Vedtak i Transportklagenemnda - Sjø

Sammendrag

Krav om å betale for vanlig reisende uten bombrikke.

Dato
25.06.2021

Saksnummer
2021-00681

Tjenesteytere
Torghatten Nord

Klager har i det vesentlige anført

Klager og hans to sønner tok ferjen fra Halhjem uten bil da de skulle utføre handel av
bil på kaien i Sandvikvågen. Klager kjørte inn på fergen fra det stedet han hadde kjøpt
bilen, han ble henvist inn på fergen av en fergebetjent. Da forrige eier hadde tatt med
sin bombrikke spurte klager om regningen for turen og fikk beskjed om at de ville motta
regning på skilt nr. 

Ved mottakelse at regning viser det seg at det var for sniking inn på fergen, noe klager
mener han ikke gjorde. 

Klager krever å kun betale for vanlig reise uten bombrikke og få slettet ilagt gebyr på kr
2100.

Tjenesteyterne har i det vesentlige anført
Torghatten Nord har ikke avgitt uttalelse til nemnda.

Til klager har selskapet i det vesentlige anført:

Du er ilagt en tilleggstakst for manglende billettering.

På sambandet Halhjem Sandvikvåg som vi drifter er det tillitsbasert billettering med høy
grad av automatisering.

Vi drifter dette sambandet, men det er andre ting som også befinner seg på samme
fergeleie (blant annet parkeringsplass og annen fergeforbindelse).

For å bli korrekt billettert på vårt samband må man ha passert det fastmonterte
veikantanlegget slik at skilt/brikke automatisk blir lest av.

Det billettør har svart er basert på informasjonen om at kjøretøyet ikke hadde brikke,
men at det ikke betyr noe da skiltet uansett vil bli lest av via anlegget. Billettør kan
ikke på forhånd vite at kjøretøyet ikke har passert via det automatiske skiltavlesnings
anlegget.

Dersom man ikke følger skiltanvisningene på fergeleiet og ikke passerer den automatiske
billetteringen, så har man ikke blitt billettert.

Ved billettkontroll vil en derfor ilegges tilleggstakst på kr 2100,- samt bli manuelt belastet
for selve fergebilletten.

Med henvisning til AutoPASS regulativet ferge Pkt.10:
«Reisende som ved kontroll har unnlatt å betale eller registrere med brikke kan avkreves
en tilleggstakst på 2100 pr kjøretøy.»

Vi kan dessverre ikke frafalle kravet.

Nemnda bemerker

Nemnda viser til at det er den reisendes ansvar å ha gyldig betalingsmedium, herunder
AutoPASS-brikke ved passering.

Det følger av AutoPASS regulativet ferge Pkt.10 at reisende som ved kontroll har
unnlatt å betale eller registrere med brikke kan avkreves en tilleggstakst på 2100 pr
kjøretøy. Kjøretøyet hadde ikke bombrikke, og hadde heller ikke passert det automatiske
skiltavlesningsanlegget for billettering. Etter nemndas syn er det godt merket på stedet
hvor man skal kjøre, og AutoPASS-systemet er godt synlig.

Det var således grunnlag for gebyr.

Vedtak

Transportklagenemnda Sjø finner ikke å anbefale at klager gis medhold