Vedtak i Pakkereisenemnda

Sammendrag

Reise til Egypt, 9. februar - 18. februar 2011. Avlyst reise grunnet
urolighetene i Egypt. Krav om refusjon av innbetalt beløp.

Dato
09.11.2011

Saksnummer
121/11

Tjenesteyter
Discover Travel AS

Klager: X

Turarrangør: Discover Travel AS

Antall reisende: 4

Reisens pris: Dkr 72.040

Saken gjelder:

Reise til Egypt, 9. februar - 18. februar 2011. Avlyst reise grunnet urolighetene i Egypt. Krav om
refusjon av innbetalt beløp.

Klager har i det vesentlig anført:

Reisen ble avlyst grunnet urolighetene i Egypt. Klagerne ønsket ikke alternativ reise og har
krevd innbetalt beløp, dkr 72.040, tilbake. Discover Travel har refundert dkr 59.611,79. Klager
krever refundert det resterende, dkr 12.428,21.

Det vises for øvrig til klagers brev.

Til klagerne har Discover Travel i det vesentlige anført:

Discover Travel kan dessverre ikke refundere klagernes innenriksflybilletter.

Nemnda bemerker:

Reklamasjonsnemnda for pakkereiser er opprettet etter avtale mellom

Norsk ReiselivsForum og Forbrukerrådet. I henhold til nemndsavtalen pkt. 6 skal partene gis
anledning til å uttale seg før nemnda behandler saken.

Dersom en part unnlater å komme med uttalelse til nemnda, kan nemnda treffe vedtak på
grunnlag av de opplysninger som er fremkommet tidligere i saken.

Nemnda legger på bakgrunn av de foreliggende opplysninger til grunn at

Discover Travel avlyste pakkereisen pga. urolighetene i Egypt. Det følger av alminnelige vilkår
for pakkereiser pkt. 6 annet ledd at turarrangør i et slikt tilfelle plikter å refundere kund en alle
innbetalte beløp umiddelbart.

Nemnda legger til grunn at pakkereisen kostet dkr 72.040, og at klager kun har fått refundert
dkr 59.611. Nemnda anbefaler at klagerne refunderes det resterende beløp: dkr 12.429.

Vedtak:

Reklamasjonsnemnda for pakkereiser anbefaler at klagerne refunderes ytterligere dkr 12.429.

Vedtaket var enstemmig.

Nemnda hadde slik sammensetning ved behandling av saken:

Lagdommer Einar Kaspersen, Formann

Pål Martin Andersen, Forbrukerrådet

Silje Østby Jystad, Forbrukerrådet

Unn Vestad, Tyrkiareiser AS

Helga G. Hermansen, Star Tour AS