Vedtak i Pakkereisenemnda

Sammendrag

Reise til Tyrkia, 28. mai - 4. juni 2010. Krav om erstatning for ødelagt koffert.

Dato
..

Saksnummer
10/11

Tjenesteyter
Nazar Nordic AB

Sakens dokumenter ble lagt frem.

Klager: X

Turarrangør: Nazar Nordic AB

Antall reisende: 4

Reisens pris: kr 20.880

Saken gjelder:

Reise til Tyrkia, 28. mai - 4. juni 2010. Krav om erstatning for ødelagt koffert.

Klager har i det vesentlige anført:

Klagers datters koffert ble skadet på vei hjem fra Tyrkia 5. juni 2010. Det var en stor sprekk i
siden og et hjul var slått av. Selger av kofferten har bekreftet at ny koffert koster kr 679. Klager
krever sitt tap erstattet.

Klager har mottatt kr 277,30 fra Nazar/Sky Airlines. Klager krever erstattet det resterende.

Nazar har i det vesentlige anført:

Kravet er sendt til flyselskapet Sky som ansvarlig fraktfører. Nazar har derved ikke hatt innsyn
i saken. Nazar får heller ingen informasjon fra flyselskapet.

Dette er en sak mellom flyselskapet og klager.

Flyselskapet har utbetalt 40 euro til tross for at klager ikke har fremlagt kvittering.

Nazar finner ikke å kunne gi erstatning ut over det som er utbetalt av flyselskapet.

Nazar anbefaler sine kunder å tegne egen reiseforsikring som dekker blant annet bagasje
ettersom reiseforsikringen ofte gir større kompensasjon om ulykken er ute enn den
kompensasjon som normalt utbetales fra flyselskapet.

Nemnda bemerker: datter ble helt ødelagt under flyturen hjem fra Tyrkia. Det er å
anse som en mangel ved pakkereisen at innsjekket bagasje blir ødelagt under flyreisen.
Turarrangør er overfor passasjeren ansvarlig for tap som påføres, jf. pakkereiseloven §
6-5, jf. § 6-4.

Det er således uriktig av Nazar å henvise kunden til flyselskapet.

Nazars henvisning til forsikringen blir også feil. Ansvaret overfor passasjeren ligger hos
turarrangør.

Ved totalskade må erstatningen i utgangspunktet baseres på gjenanskaffelsesverdien -
det beløp skadelidte må betale for å skaffe seg en ny ting av samme art. Skadelidte skal
på den annen side ikke tjene på skaden, og det må derfor gjøres fradrag for den slitasje og
verdiforringelse ellers som bruken av den skadede gjenstand har medført, jf. Lødrup, lærebok
i erstatningsrett 3. utgave, side 351.

Nemnda legger på bakgrunn av de foreliggende opplysninger til grunn at kofferten var ett år
gamme, og at ny koffert koster NOK 679. Ved en så ny koffert er det etter nemndas vurdering
ikke grunn til å foreta fratrekk for slitasje/verdiforringelse.

Nemnda anbefaler at Nazar dekker klagers resterende tap på NOK 402.

Vedtak:

Reklamasjonsnemnda for pakkereiser anbefaler at Nazar erstatter klagers resterende tap på
NOK 402.

Vedtaket var enstemmig.

Nemnda hadde slik sammensetning ved behandling av saken:

Lagdommer Einar Kaspersen, Formann

Elise Korsvik, Forbrukerrådet

Pål Martin Andersen, Forbrukerrådet

Vigdis Fiske, Amisol AS

Mette Lindgren, Apollo Reiser AS