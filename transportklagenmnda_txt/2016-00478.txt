Vedtak i Transportklagenemnda - Fly

Sammendrag

Krav om erstatning grunnet feilbooking.

Dato
30.01.2017

Saksnummer
2016-00478

Tjenesteytere
Alitalia

Klager har i det vesentlige anført

Klager bestilte reiser den 18. og 19. april 2016 på nettsidene til Alitalia. Reisen skulle være
fra Oslo Gardermoen til Roma. Klager skrev inn Oslo Gardermoen i søkefeltet og valgte
deretter reisen ut ifra det som da ble listet opp. 

Den 20. april ser klager at reisen som er bestilt ikke er fra Oslo Gardermoen, men fra
Torp. 

Klager påpeker at dette må være en feil på Alitalia sine hjemmesider, da det under hele
bestillingsprosessen har stått «Oslo Gardermoen - Roma» som overskrift.

Klager har forsøkt å få endret reisen til det opprinnelige ønsket eller få refundert hele
reisen. Klager måtte til slutt benytte seg av reisen fra Torp til Roma.

Klager krever erstatning.

Tjenesteyterne har i det vesentlige anført
Alitalia har ikke avgitt uttalelse til nemnda. Til klager har Alitalia i det vesentlige anført:

Billettene ble utstedt slik klager hadde bestilt, fra Torp til Roma. 

Alitalia takker for tilbakemeldingen og påpeker at de vil jobbe med deres nettsider og
sende tilbakemeldingen videre til riktig avdeling.

Nemnda bemerker

Klageren mente å kjøpe billetter til Roma fra Oslo, Gardermoen, 05.11.2016, men endte
opp med billetter fra Torp. Kjøpet ble gjort på flyselskapet Alitalias hjemmesider 18.
og 19.04.2016. Klageren oppdaget at han hadde fått billetter med feil avreiseflyplass,

20.04.2016. Han har bedt om å få endret billettene til avreise fra Gardermoen eller få
refundert billettprisen, siden. 

Klageren har lagt frem bilder som viser at Alitalias hjemmesider bruker Oslo,
Gardermoen som avreiseflyplass ved søk om billetter til Roma. Han fikk likevel
billetter med Torp som avreiseflyplass. Denne omstendigheten er ikke kommentert at
flyselskapet. 

Nemnda legger etter dette til grunn at flyselskapets nettsider ga misvisende informasjon
om avreiseflyplass ved bestillingen. Etter nemndas syn var klageren da ikke bundet av
kjøpet, og skulle vært tilbudt endring eller refusjon. Siden han ikke ser ut til å være tilbudt
noe reelt valg om dette, anbefaler nemnda at flyselskapet dekker hans og reisefølgets
merutgifter ved at reisen gikk fra / til Torp, og ikke fra / til Gardermoen.

Vedtak

Transportklagenemnda - fly anbefaler at klageren og hans reisefølge får dekket
merutgiftene ved at reisen gikk fra / til Torp.