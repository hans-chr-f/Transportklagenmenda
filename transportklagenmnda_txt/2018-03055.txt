Vedtak i Transportklagenemnda - Fly

Sammendrag

Krav om refusjon av flybilletter for dårlig service under flyreise.

Dato
29.08.2019

Saksnummer
2018-03055

Tjenesteytere
Norwegian

Klager har i det vesentlige anført

Klager reiste med Norwegians flyvning DY751 fra Trondheim (TRD) til Oslo lufthavn (OSL)
24. juni 2018. Klager reise sammen med sin søster, og i bagasjen hadde søster urnen
med asken til sin avdøde partner. Søsteren ønsket å ha ryggsekken med urnen i ved
føttene, slik at hun kunne passe på den. Norwegians personale sa at de måtte bytte
seter, og var svært uhøflige. Begravelsesbyrået i Trondheim hadde forklart at det ikke
skulle være noe problem å reise med urnen på denne måten. 

På bakgrunn av den dårlige servicen har klager fremsatt krav om refusjon av flybilletter
for strekningen Trondheim til Oslo for to passasjerer,

Tjenesteyterne har i det vesentlige anført
Klager har fremsatt krav om refusjon av sin flyreise fra Trondheim til Oslo med DY751
24. juni 2018. Norwegian beklager at klager opplevde dårlig kundeservice under reisen.
Selskapet vil ta med seg tilbakemeldingen videre. 

En dårlig opplevelse gir imidlertid ikke rett til refusjon av en flybillett som klager har reist
med. Norwegian har på dette grunnlag avvist klagers refusjonskrav.

Nemnda bemerker

Nemnda mener at saken reiser bevisspørsmål som vanskelig kan klarlegges under
saksbehandlingen, og at saken ikke egner seg for behandling i nemnda. Saken må derfor
avvises, jf. transportklagenemndforskriften § 6-2 bokstav d.

Vedtak

Saken avvises.