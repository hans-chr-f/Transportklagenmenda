Vedtak i Transportklagenemnda - Fly

Sammendrag

Krav om standarderstatning grunnet forsinkelse.

Dato
02.10.2015

Saksnummer
0040/15F

Tjenesteyter
Türkish Airlines

Klager har i det vesentlige anført:

Klager skulle reise fra Tel Aviv til Oslo via Istanbul den 30. november 2014 kl. 09:50 med
ankomst Gardermoen kl. 17:05. Klager hadde kjøpt separat billett videre til Kristiansund kl.
21:50 med et annet flyselskap.

TK785 fra Tel Aviv til Istanbul ble forsinket slik at klager mistet sin videreforbindelse til Oslo
med TK1753.

Klager krever standarderstatning.

Türkish Airlines har ikke avgitt uttalelse til klager eller til nemnda.

Nemnda bemerker:

Forsinkelse som medfører at passasjerene kommer frem til det endelige bestemmelsesstedet
mer enn tre timer etter det planlagte ankomsttidspunktet gir etter EU-forordning 261/2004
rett til standarderstatning med mindre flyselskapet godtgjør at forsinkelsen skyldes
ekstraordinære omstendigheter som ikke kunne vært unngått selv om alle rimelige tiltak var
truffet. Nemnda viser til forordningen artikkel 6 jf. artikkel 7, jf. artikkel 5, jf. EU- domstolens
avgjørelser i sak Sturgeon-Condor av 19. november 2009 (C-402/07) og i sak Nelson m.fl. av
23. oktober 2012 (C-581/10).

EU-forordning 261/2004 gjelder ikke for passasjerer som reiser fra en lufthavn som ligger i en
tredjestat (stat utenfor EU/EØS-området) dersom det transporterende luftfartsselskap ikke
er hjemmehørende i EU/EØS-området, jf. forordningen artikkel 1 bokstav b. Türkish Airlines
er ikke et EU/EØS-selskap. EU-forordningen får følgelig ikke anvendelse på reise fra Tel Aviv til
Oslo via Istanbul, og nemnda finner ikke å kunne anbefale at klager gis medhold.

Vedtak:

Transportklagenemnda-fly finner ikke å kunne anbefale at klager gis medhold.

Vedtaket var enstemmig.