Vedtak i Pakkereisenemnda

Sammendrag

Saken gjelder manglende guiding, Canada.

Dato
..

Saksnummer
81/13P

Tjenesteyter
Langley Travel

Sakens dokumenter ble lagt frem.

Klager: X

Turarrangør: Langley Travel

Reisemål: Canada

Antall reisende: 4+2

Reisens pris: 14.500,- pr voksen

Tidsrom: 210213 - 030313

Saken gjelder:

Saken gjelder manglende guiding, Canada.

Klager på vegne av 10 turdeltakere, anfører at de deltok i en reise kalt

«Ski around the Rockies». Deltakerne ble fraktet fra destinasjon til destinasjon i en van for
å oppleve det beste av skikjøring på 5 destinasjoner. For å få maksimalt ut av en slik tur er
man avhengig av guide siden de bare er 1 eller 2 dager hvert sted. Guiden i dette tilfelle ødela
kneet sitt første dag og kunne ikke stå på ski resten av turen. Turarrangøren lykkes ikke i å
finne annen kvalifisert guide.

De var helt uten guide i 4 1/2 dag og med dårligere tilbud enn forventet i ytterligere 2 dager.
Basert på hva guidet skitur koster i Canada har klager regnet ut at deltagerne bør få refundert
kr.2601,- per person for de 4 ½ dagene de var helt uten guide.

Hun har sett bort fra 2 1/2 dag med dårlig guidetilbud.

Langley har anført at det som skjedde med guiden var en ulykke og noe som Langley
ikke råder over. De prøvde å skaffe annen guide, men det viste seg vanskelig. De synes
det var meget kjedelig at de ikke kunne levere den service de er vant til å levere. De har
derfor tilbudt et gavekort på kr.500,- per person.

Nemnda bemerker:

En pakkereise er mangelfull hvis den avviker fra det som er avtalt eller forutsatt i avtalen, jf.
pakkereiseloven § 6-1. Mangler kan gi grunnlag for prisavslag.

Mangelsbegrepet er objektivt og forutsetter ikke at turarrangøren er fsubjektivt å bebreide.

Det fremgår av forhåndsinformasjonen at rundturen inkluderer 1 Langley guide.

Når rundturen måtte gjennomføres for det meste uten guide, foreligger det derfor en mangel
ved reisen uansett om årsaken til dette er en skade ved et uhell.

Objektivt sett foreligger det en mangel som berettiger til prisavslag etter pakkereiseloven.
Nemnda finner at klagers beregning av det forholdsmessige prisavslaget er realistisk. Langley
har ikke kommentert beregningen eller beløpet og nemnda legger det til grunn.

Vedtak:

Reklamasjonsnemnda for pakkereiser anbefaler at det gis et prisavslag på kr.2.601,- per
person.

Vedtaket var enstemmig.