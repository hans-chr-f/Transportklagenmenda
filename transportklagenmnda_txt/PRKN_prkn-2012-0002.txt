Vedtak i Pakkereisenemnda

Sammendrag

Saken gjelder klage på hotellstandard, Tyrkia.

Dato
26.09.2012

Saksnummer
2/12

Tjenesteyter
Club Royal AS

Sakens dokumenter ble lagt frem.

Klager: X

Turarrangør: Club Royal AS

Antall reisende: 2

Reisens pris: -,-

Saken gjelder:

Saken gjelder klage på hotellstandard, Tyrkia.

Klager anfører at turen de hadde store forhåpninger til, var totalt mislykket.

Tilbudet var 5* hoteller som var beskrevet som « our deluxe and first class hotels have
been chosen carefully». I Pamukale fikk de et rom med vindu mot bakgården, og i Antalya et
kjellerrom uten en stol eller krakk til å legge fra seg klær på og en seng som var «gått ut på
dato». Sengetøy manglet for en dyne for to.

Etter klage fikk de et nytt rom med utsikt til en døgntraffikert hovedvei, men med en krakk til
klær. Minibar/kjøleskap fungerte ikke. Guiden i bussen var uhøflig og lite serviceinnstilt.

Club Royal har gitt uttrykk for at de har oppdaget mange feil og mangler ved sine reiser
høsten 2011 og at mye ikke har vært som det skulle.

De har ellers ikke kommentert de enkelte klagepunkter utenom å erkjenne at hotellet i
Antalya har endret seg utover høsten.

Nemnda bemerker:

En pakkereise er mangelfull når den avviker fra det som er avtalt eller forutsatt i avtalen, jf.
pakkereiseloven § 6-1. Mangler kan gi grunnlag for prisavslag hvis de ikke avhjelpes innen
rimelig tid. I dette tilfelle legger nemnda til grunn at standarden spesielt på hotellet i Antalya
var vesentlig under det klager hadde grunn til å forvente - noe Club Royal også i realiteten har
erkjent. Klager er berettiget til et prisavslag som nemnda finner at passende kan settes til kr.
1.500,- per person.

Vedtak:

Reklamasjonsnemnda anbefaler at klager gis et prisavslag på til sammen kr. 3.000,-

Vedtaket var enstemmig.

Nemnda hadde slik sammensetning ved behandling av saken:

Lagdommer Svein Dahl, Formann

Pål Martin Andersen, Forbrukerrådet

Silje Østby Jystad, Forbrukerrådet

Mette Lindgren, Apollo Reiser AS

Ellen Pytte, Star Tour AS.