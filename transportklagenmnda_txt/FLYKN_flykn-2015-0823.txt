Vedtak i Transportklagenemnda - Fly

Sammendrag

Krav om standarderstatning grunnet forsinkelse.

Dato
15.04.2016

Saksnummer
0823/15F

Tjenesteyter
Türkish Airlines

Klager har i det vesentlige anført:

Klager skulle reise fra Oslo til Jeddah via Istanbul den 5. mars 2015. Avgangen ble omtrent fem
timer forsinket.

Klager krever standarderstatning 600 euro per person i henhold til EU-forordning 261/2004.

Det vises for øvrig til klagers brev.

Türkish Airlines har i det vesentlige anført:

Forsinkelsen skyldtes FOD (Foreign Object Damage). Hendelsen var ekstraordinær og er av
den grunn ikke kompensasjonsberettiget.

Türkish Airlines kan ikke imøtekomme klagers krav.

Nemnda bemerker:

Avgangen ble forsinket og klagerne kom frem om lag fem timer forsnket.

Forsinkelse som medfører at passasjerene kommer frem til det endelige bestemmelsesstedet
mer enn tre timer etter det planlagte ankomsttidspunktet gir rett til erstatning med mindre
flyselskapet godtgjør at forsinkelsen skyldes ekstraordinære omstendigheter som ikke kunne
vært unngått selv om alle rimelige tiltak var truffet. Nemnda viser til EU-forordning 261/2004
artikkel 6 jf. artikkel 7, jf. artikkel 5, jf. EU-domstolens avgjørelser i sak Sturgeon-Condor av 19.
november 2009 og i sak  Nelson m.fl. av 23. oktober 2012.

Türkish Airline har anført at forsinkelsen skyldtes «FOD damage in Gardermoen Airport».
Dette er ikke nærmere forklart/underbygget eller dokumentert. Nemnda er av den oppfatning
at Türkish Airlines ikke har godtgjort at forsinkelsen skyldtes en ekstraordinær omstendighet
som ikke kunne vært unngått selv om alle rimelige tiltak var truffet. Forsinkelsen gir etter
dette rett til en standarderstatning på 600 euro per person. Nemnda anbefaler at Türkish
Airlines utbetaler erstatningen.

Vedtak:

Transportklagenemnda-fly anbefaler at Türkish Airlines utbetaler en standarderstatning på
600 euro per person.

Vedtaket var enstemmig.