Vedtak i Pakkereisenemnda

Sammendrag

Saken gjelder hotellstandard, Kreta.

Dato
07.02.2013

Saksnummer
203/12

Tjenesteyter
Apollo Reiser AS

Sakens dokumenter ble lagt frem.

Klager: X

Turarrangør: Apollo Reiser AS

Antall reisende: 2

Reisens pris: 16.361

Saken gjelder:

Saken gjelder hotellstandard, Kreta.

Klager anfører at de - to ektepar - hadde blitt anbefalt og bestilte et 4* hotell, men
ble skuffet og overrasket over standarden på rommene, som hadde en rekke feil og
mangler, bl.a:

* Dørene var satt sammen med en labank på baksiden.

Låsen var satt på innsiden og vanskelig å få opp. De måtte flere ganger ha hjelp av
hotellpersonalet.

* Balkongene var små med bare plass til to stoler. Låsene var dårlige slik at dørene kunne
åpnes fra utsiden.

* Inventaret var mangelfullt - ett skap og ingen skuffer.

* Ikke bord og stoler på rommet. TV tok ikke inn norske programmer.

* Leselampene var montert slik at en ikke kunne lese når en lå i senga.

Etter en uke tok de kontakt med Apollos guide. De fikk da tilbud om et annet rom, men det lå
slik til at de måtte gå i en utvendig steintrapp uten gelender.

På grunn av høy alder (86 år) tok de ikke sjansen på det.

De forventer en kompensasjon.

Apollo har henvist til bilder og informasjon på nettsidene.

Disse viser trappeadkomst og at rommene er små og har en eldre stil på interiøret som er mer
sparsomt enn leiligheter i hotellkomplekset.

Rom og leiligheter har forskjellig beliggenhet, og noen er bedre enn andre.

Mindre attraktiv beliggenhet berettiger ikke til prisavslag.

Nemnda bemerker:

En pakkereise er mangelfull hvis den avviker fra det som er avtalt eller forutsatt i avtalen.
Informasjon i kataloger eller på internett inngår som en del av avtalen. Mangler kan gi
grunnlag for prisavslag med mindre de avhjelpes innen rimelig tid etter at kunden har sagt fra
om manglene.

Så vidt reklamasjonsnemnda kan forstå den foreliggende informasjon, fikk klager i
utgangspunktet slike rom som var bestilt og som var beskrevet på Apollos internettsider. Det
må imidlertid legges til grunn at det var en mangel ved rommet at det var en lås som ikke
virket ordentlig.

Den ble imidlertid etter det som er opplyst skiftet dagen etter.

At rommet ellers var noe sparsomt utstyrt med møbler og at balkongen var liten, kan ikke ses
som en mangel i forhold til avtale og forutsetninger.

Det bemerkes ellers at klager først etter en uke tok kontakt med Apollos servicekontor. Et
tilbud om å bytte rom ble ikke akseptert. Reklamasjonsnemnda finer ikke at det er grunnlag
for prisavslag.

Vedtak:

Reklamasjonsnemnda kan ikke anbefale at det gis prisavslag.

Vedtaket var enstemmig.

Nemnda hadde slik sammensetning ved behandling av saken:

Lagdommer Svein Dahl, Formann

Pål Martin Andersen, Forbrukerrådet

Elise Korsvik, Forbrukerrådet

Malin T. Løken, Ving Norge AS

Vigdis Lund Eriksen, Star Tour AS