Vedtak i Pakkereisenemnda

Sammendrag

Saken gjelder støy, Mallorca.

Dato
..

Saksnummer
162/13P

Tjenesteyter
Ving Norge AS

Sakens dokumenter ble lagt frem.

Klager: X

Turarrangør: Ving Norge AS

Antall reisende: 3

Reisens pris: 16.255,-

Saken gjelder: Støy

Saken gjelder støy, Mallorca.

Klager anfører at de hadde usedvanlig høyt støynivå fra leiligheten over.

Det varte hele natten. De sa fra til resepsjonen og til Vingverten, som sa at de var klar over
problemet. De sa også at de som forårsaket støyen, skulle bli flyttet, men i stedet ventet de
på avreisen 2 dager etter. I mellomtiden flyttet det inn en familie i 1.etg. som også holdt høyt
støynivå dag og natt. Ikke en natt fikk de sove under oppholdet. De krever tilbakebetaling av
reisens pris.

Ving har anført at klageren tok kontakt med Ving 2 dager etter ankomst.

De snakket med dem som var involvert i støyen og klager hadde deretter bekreftet at det var
blitt bedre. Det samme skjedde med støyen på det andre rommet.

Ving har refundert kr.1600,- eller ca.10 % av reisens totale kostnad som prisavslag.

Nemnda bemerker:

En pakkereise er mangelfull hvis den avviker fra det som er avtalt eller forutsatt i avtalen, jf.
pakkereiseloven § 6-1. Mangler kan gi grunnlag for prisavslag med mindre de avhjelpes innen
rimelig tid etter at kunden har meldt fra.

Støy fra andre gjester utover det som til vanlig må forventes på et ferieanlegg, vil etter
omstendighetene utgjøre en mangel ved reisen som kan gi grunnlag for prisavslag. Når
det gjelder et hotell som turarrangøren har beskrevet som et «enkelt og hjemmekoselig
leilighetshotell», må kunden med grunn kunne forventes at uakseptabel støy blir tatt hånd om
på en egnet måte.

I dette tilfelle legger nemnda til grunn at klagers familie ble berørt av uakseptabel støy under
størstedelen av oppholdet. Nemnda finner at de bør få et samlet prisavslag på kr.2.500,-.

Vedtak:

Reklamasjonsnemnda anbefaler at det gis et ytterligere prisavslag på kr.900,-.

Vedtaket var enstemmig.