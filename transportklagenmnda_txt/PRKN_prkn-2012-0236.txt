Vedtak i Pakkereisenemnda

Sammendrag

Saken gjelder sykdom, Bulgaria. Klager anfører at yngste datter ble matforgiftet
og var 2 dager på sykehus under ferieoppholdet. Klager selv og yngste

datter ble også syke, men måtte ikke til lege, men hadde oppkast og diare.
Også andre gjester på hotellet ble syke. De forlanger kompensasjon.

Dato
21.05.2013

Saksnummer
236/12

Tjenesteyter
Star Tour AS

Sakens dokumenter ble lagt frem.

Klager: X

Turarrangør: Star Tour AS

Antall reisende: 5

Reisens pris: 20.374

Saken gjelder:

Saken gjelder sykdom, Bulgaria.

Klager anfører at yngste datter ble matforgiftet og var 2 dager på sykehus under
ferieoppholdet. Klager selv og yngste datter ble også syke, men måtte ikke til lege, men hadde
oppkast og diare. Også andre gjester på hotellet ble syke.

De forlanger kompensasjon.

Star Tour anfører at det ikke er uvanlig at gjester får mageproblemer i Syden på grunn
av annen bakterieflora. Denne sommeren har det vært spesielt mye sykdom i denne
delen av Bulgaria på grunn av et sommervirus. Myndighetene har derfor tatt tester på
alle hoteller og alle tester av mat har vært fine.

Star Tour viser ellers til at det er reiseforsikringen som trer i kraft ved sykdom på reise.

Nemnda bemerker:

En pakkereise er mangelfull hvis den avviker fra det som er avtalt eller forutsatt i avtalen, jf.
pakkereiseloven § 6-1. Mangler kan gi grunnlag for prisavslag.

Hvis hygieniske aller andre forhold på et hotell forårsaker sykdom, kan det etter
omstendighetene utgjøre en mangel.

Legeerklæringen som er fremlagt bekrefter diagnosen magesyke.

Imidlertid kan magesyke skyldes forskjellige forhold, f eks bakterie- eller virusinfeksjon eller
matforgiftning.

I dette tilfelle er det ikke sannsynliggjort at det er forhold som kan knyttes til hotellet som var
årsaken til sykdommen.. Det er da ikke grunnlag for noe krav mot Star Tour.

Vedtak:

Reklamasjonsnemnda for pakkereiser kan ikke anbefale at det gis prisavslag.

Vedtaket var enstemmig.