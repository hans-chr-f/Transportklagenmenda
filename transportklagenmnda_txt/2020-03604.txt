Vedtak i Transportklagenemnda - Fly

Sammendrag

Krav om standarderstatning og refusjon av flybillett og porto.

Dato
15.06.2021

Saksnummer
2020-03604

Tjenesteytere
Opodo
SAS

Klager har i det vesentlige anført

Klager (to personer) kjøpte flybilletter gjennom reisebyrået Opodo, med reise fra
Dusseldorf til Oslo med SAS SK817 den 28. juni og Oslo til Dusseldorf med SAS SK818
den 7. juli 2020. Klager ble informert om kansellering av denne reisen dagen etter
avreisedato. 

Klager har mottatt 729,24 euro av totalt 755,16 euro. 

Klager krever refusjon i henhold til EU-forordning 261/2004, refundert det av billettprisen
som ikke er refundert, samt 4,60 euro for porto.

Tjenesteyterne har i det vesentlige anført
Opodo har ikke avgitt uttalelse til klager eller til nemnda.

SAS har ikke avgitt uttalelse til klager, men til nemnda anfører SAS:
Denne saken har blitt behandlet på forhånd hos tysk ADR (alternative dispute
resolution), SÖP. 
Angående refusjon av ubrukte billetter med SAS så er det fulle beløpet refundert til
reisebyrået den 8. desember 2020.

SAS har anført til SÖP: 
SK817 den 28. juni 2020 ble kansellert den 9. juni 2020 og reisebyrået ble informert. 

SAS anfører at kanselleringene er en ekstraordinær situasjon og kan ikke imøtekomme
standarderstatning i henhold til 261/2004.

Nemnda bemerker

Nemnda bemerker at saken allerede har vært til behandling i SÖP, som er et tysk
klageorgan for forbrukere. 

Ettersom saken allerede er avgjort av et tysk klageorgan avvises saken fra behandling i
nemnda jf. transportklagenemdforskriften § 6-2 bokstav e.

Vedtak

Saken avvises.