Vedtak i Transportklagenemnda
- Kollektivreiser

Sammendrag

Frafall av ilagt gebyr ved reise med trikk.

Dato
06.06.2019

Saksnummer
2019-00953

Tjenesteytere
Ruter

Klager har i det vesentlige anført

Klager reiste med trikk fra Jernbanetorget til Adamstuen 9. februar 2019. Hun hadde
kjøpt billett på forhånd da hun visste hun skulle videre med trikk etter en togreise, og
aktiverte billetten før hun gikk om bord. Like etterpå var det kontroll på trikken, og
kontrolløren mente at klager hadde aktivert billetten for han kom. Klager har anført at
billetten var gyldig og aktiv da hun gikk på trikken, samt at den var gyldig og aktiv da hun
ble tatt i kontrollen. 

På ovennevnte grunnlag har klager fremsatt krav om refusjon av ilagt gebyr på kroner
950.

Tjenesteyterne har i det vesentlige anført
Ruter har anført at gebyr ble ilagt fordi klager kjøpte billett for sent. Billetten må være
bekreftet og nedtellingen startet før passasjeren går om bord. 

Klager har opplyst at hun reise fra Jernbanetorget. Trikken kjørte derfra kl. 15:32:07.
Kontrollen gikk på ved Frydenlund, fire stopp etter at klager gikk på. Trikken kjørte fra
Frydenlund kl. 15:39:42. Klagers billett ble bekreftet kl. 15:40:33. 

På bakgrunn av det ovennevnte har Ruter avvist klagers krav om refusjon av ilagt gebyr.

Nemnda bemerker

Klager ble ved kontroll på trikken 9. februar 2019 ilagt gebyr fordi hun kjøpte billett for
sent. 

Det fremgår av Ruters transportvilkår punkt 3 bokstav b at den reisende plikter å ha
gyldig billett før ombordstigning eller før passering av kontrollsoner.

Det følger videre av punkt 6.2 første avsnitt at passasjerer som ved kontroll ikke kan vise
gyldig billett, vil bli ilagt gebyr. Bestemmelsen er objektiv. Gebyr kan således ilegges selv
om passasjeren ikke har opptrådt klanderverdig. Ved bruk av mobilapp må billett være
kjøpt og bekreftet før påstigning. 

Nemnda bemerker at kontrollen er registrert startet ved Frydenlund kl. 15:39. Ruters
sanntidssystem viser at trikken ankom Frydenlund kl. 15:39:17 og kjørte derfra kl.
15:39:42. Klagers billett er kjøpt to dager tidligere, men registrert bestilt/aktivert kl.
15:40:33. 

Klagers billett er således kjøpt etter at hun gikk om bord på trikken på Jernbanetorget
hvor trikken ifølge sanntidssystemet hadde avgang kl. 15:32. Vilkårene for å ilegge gebyr
var dermed tilstede. 

Nemnda kan ikke se at det er grunnlag for å anbefale at gebyret frafalles.

Vedtak

Transportklagenemnda for kollektivtransport finner ikke å kunne anbefale at klager gis
medhold