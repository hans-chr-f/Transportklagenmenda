Vedtak i Transportklagenemnda - Fly

Sammendrag

Krav om refusjon av nye flybilletter. Ikke mottatt billetter for opprinnelig flyreise.

Dato
24.08.2020

Saksnummer
2019-04276

Tjenesteytere
Norwegian Air Shuttle

Klager har i det vesentlige anført

Den 26. juni 2019 bestilte klager flybilletter til seg selv og sin kone for en tur fra Oslo
til Stavanger og tilbake til Oslo igjen med Norwegian. Klager anfører at de dagen
før planlagt avreise, som var den 30. august 2019, gikk inn på Norwegian-appen og
sjekket e-posten, men de fant ingen billettinformasjon der. Klager ringte til Norwegians
kundestøtte, som heller ikke fant billettene deres. Klager kjøpte derfor nye billetter med
SAS.

Klager anfører at da de hadde ankommet hotellet i Stavanger, fikk kona hans beskjed på
SMS om at de ikke hadde møtt opp til innsjekking hos Norwegian.

Klager krever refusjon av 4888 kroner for de nye billettene med SAS.

Tjenesteyterne har i det vesentlige anført
Norwegian har på tross av flere oppfordringer ikke inngitt tilsvar i denne saken.

Nemnda bemerker

Nemnda mener at selskapet er nærmest til å dokumentere hva som faktisk er skjedd.
Dette er ikke gjort. Nemnda mener derfor at Norwegian må dekke klagers utgifter til nye
billetter på kroner 4 888.

Vedtak

Transportklagenemnda - fly anbefaler at Norwegian dekker klagers utgifter med kroner 4
888.