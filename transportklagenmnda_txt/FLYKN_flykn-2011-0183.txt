Vedtak i Transportklagenemnda - Fly

Sammendrag

Krav om erstatning grunnet kansellering forårsaket av askesky.

Dato
01.11.2011

Saksnummer
183/11F

Tjenesteyter
Ryanair

Krav om erstatning grunnet kansellering forårsaket av askesky.

Klager har i det vesentlige anført:

Klager skulle reise fra Rygge til Santiago de Compostela via Madrid den 19. april 2010 med
FR5423. Flyet ble kansellert som følge av askesky over Europa.

Klager krever standard erstatning i henhold til EU forordning 261/2004.

Ryanair har i det vesentlige anført:

FR5423 ble kansellert som følge av askesky over Europa, det vises til logg.

Da hendelsen var ekstraordinær og utenfor Ryanairs kontroll, kan flyselskapet ikke
imøtekomme klagers krav om standard erstatning.

Ryanair har refundert klagers billett fra Madrid til Santiago de Compostela, samt utgifter i
ventetiden.

Ryanair kan ikke imøtekomme klagers krav utover dette.

Nemnda bemerker:

Kansellering gir rett til erstatning med mindre flyselskapet godtgjør at innstillingen skyldtes
ekstraordinære omstendigheter som ikke kunne vært unngått selv om alle rimelige tiltak
var truffet, jf EU forordning 261/2004. Det er flyselskapet som må godtgjøre at det forelå en
slik ekstraordinær omstendighet, og flyselskapet må videre godtgjøre at de har truffet alle
rimelige tiltak for å unngå innstillingen.

Nemnda legger på bakgrunn av de foreliggende opplysninger til grunn at innstillingen skyldtes
stengt luftrom pga askeskyen fra Island. Dette er forhold utenfor flyselskapets kontroll, og
innstillingen gir ikke rett til standarderstatning etter EU forordningen.

Vedtak:

Flyklagenemnda finner ikke å kunne anbefale at klager gis medhold.

Vedtaket var enstemmig.

Nemnda hadde slik sammensetning ved behandling av saken:

Lagdommer Einar Kaspersen, formann

Elise Korsvik, Forbrukerrådet

Pål Martin Andersen, Forbrukerrådet

Amine Hansen, Norwegian Air Shuttle ASA

Edith Lundem Jakobsen, Lufthansa German Airlines