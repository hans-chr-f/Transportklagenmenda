Vedtak i Transportklagenemnda
- Kollektivreiser

Sammendrag

Ilagt gebyr for manglende eller ufullstendig billett

Dato
23.01.2017

Saksnummer
2016-00126

Tjenesteytere
NSB AS

Klager har i det vesentlige anført

29. august skulle klager ta toget fra Gardermoen til Hokksund etter å vært i Bergen for å
hente en rasekatt. Før hun går ombord i toget kjøpte hun billett på NSBs billett-app på
telefonen.  Siden klager trodde alt var ok, satte hun seg på ubetjent vogn. Ved Lillestrøm
blir hun kontrollert og da hun skulle vise app-en til kontrolløren hengte den seg opp, noe
kontrolløren kunne bekrefte. Klager kunne velge om hun aksepterte gebyret på stedet
mot å betale Kr 950,- eller få med giro pålydende 1150,- dersom hun ønsket å klage på
gebyret. 

Klager viser til at hun hadde reist rur/retur Bergen og at hun da ikke har til hensikt å
snike på toget. Klager mener at dersom hun hadde vært klar over billetten ikke var
gyldig ville hun aldri satt seg på ubetjent vogn. Klager ber om at NSB ser på saken da det
tydeligvis må være svikt i deres tjenester, og at dette hadde vært en misforståelse fra
hennes side. 

Klager ber om at gebyret  slettes.

Tjenesteyterne har i det vesentlige anført
Klager ble påtruffet i billettkontroll etter avgang fra Lillestrøm den 29. august i en
ubetjent vogn. Ved billettkontroll kunne klager ikke vise billett for reisen hun benyttet seg
av, og ble ilagt kontrollgebyr.
I kjøpsdialogen på app blir man presentert for hva man er i ferd med å bestille
og får dette oppsummert før man bekrefter kjøpet. Ved å bekrefte får man et
referansenummer, kontrollkode, betalingskort blir belastet, og kvittering for kjøpet
sendes til angitt e-post. 

Klager startet sin reise fra Oslo lufthavn og hadde god tid til å sjekke om bestilling var
OK før hun ble påtruffet i kontroll etter Lillestrøm. NSB har ingen registrerte feil i sine
bestillingskanaler denne dag. I NSB transportvilkår § 4 punkt C er det beskrevet at kjøp
og validering av elektroniske billetter skal skje før ombordstigning.  Vilkår bekrefter man i
kjøpsdialogen. Her var det imidlertid ikke kjøpt billett.

Gebyret ble ilagt på det objektive kriterium at klager ikke kunne fremvise gyldig billett
ved billettkontroll. De ubetjente vognene er tydelig merket ut? og innvending med at du
må ha gyldig billett, og det er innvendig også opplyst om risikoen ved ikke å ha gyldig
billett. Merkingen er også en påminnelse til den reisende om å forsikre seg om at man
har gyldig billett.

NSB kan ikke se at klager noen gang har bestilt billett hos oss via App, og klager burde
således ha vært ekstra påpasselig med å sjekke at hun hadde gyldig billett. 
Kontrollør bemerket :"Tok opp telefonen og hadde ingen billett på appen. Stemmer
appen var treg i Romerikstunnellen. Men vi sjekket etterpå uten problemer."

Det som menes med ovennevnte er at det i en tunnel kan være dårlig dekning. Klager
skulle da ved kontroll kunne vise en allerede kjøpt billett, som hun ikke kunne.
Faktum er at klager ikke kunne fremvise billett for reisen hun benyttet seg av, og hun
hadde tatt plass i en ubetjent vogn. Dersom det ikke hadde vært kontroll hadde klager
reist uten å betale for reisen. 

NSB må legge til grunn at klager ikke hadde til hensikt å kjøpe billett for reisen. Hjemmel
for gebyret fremgår av våre Transportvilkår § 4 C ? jf. Jernbaneloven § 14. krav om
betaling opprettholdes.

Nemnda bemerker

Klager kunne ved kontroll på toget fra Oslo lufthavn ikke vise fram gyldig billett og ble
ilagt gebyr. Kontrollen startet kort tid etter Lillestrøm stasjon Klager satt i en ubetjent
vogn.

Det fremgår av NSBs transportvilkår § 4 C at passasjerer som ved kontroll ikke kan
fremvise gyldig billett, vil bli ilagt et gebyr. Bestemmelsen er objektiv. Gebyr kan således
ilegges selv om passasjeren ikke har opptrådt klanderverdig. 

Klager hevder at hun trodde at hun hadde gyldig billett kjøpt via NSBs mobilapp. Ved
kontrollen viste telefonen ikke noen billett. Telefonen kan ha hengt seg opp eller var noe
treg sannsynligvis på grunn av kjøring i Romeriksporten, men lot seg åpne kort tid etter. 

Nemnda legger til grunn NSBs opplysninger om at det ikke kan ses registrert at
klager noen gang har kjøpt billett via deres mobilapp. Det var heller ikke registrert
uregelmessigheter i betalingskanalene den aktuelle dagen. 

Nemnda bemerker at den reisende selv har ansvaret for å ha gyldig billett og kan ikke se
at det er grunnlag for å frafalle gebyret.

Vedtak

Transportklagenemnda Kollektivtransport finner ikke å kunne anbefale at klager gis
medhold i kravet om frafall av gebyret. 

Vedtaket er enstemmig.