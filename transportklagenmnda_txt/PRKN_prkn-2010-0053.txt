Vedtak i Pakkereisenemnda

Sammendrag

Reise til Kypros, 10. november - 21. desember 2010. Forsinket
hjemreise. Krav om refusjon av utgifter til nye tilslutningsbilletter m.v.

Dato
..

Saksnummer
53/10

Tjenesteyter
Vitaltours

Klager: X

Turarrangør: Vitaltours

Antall reisende: 2

Reisens pris: 17.790

Saken gjelder:

Reise til Kypros, 10. november - 21. desember 2010. Forsinket hjemreise.

Krav om refusjon av utgifter til nye tilslutningsbilletter m.v.

Klager har i det vesentlige anført:

Planlagt landing i Oslo var satt til kl 14.15. Klager hadde bestilt billetter videre til Trondheim
med Norwegian kl 16.55. Klager regnet med at en transittid på 2 timer og 40 minutter var
tilstrekkelig.

Flyet fra Kypros gikk via Bergen. Her ble flyet forsinket fordi passasjerer som skulle til Oslo
gikk av her. Flyet landet på Gardermoen kl 16.15. På grunn av bagasjeutlevering og treg
forflytning på lufthavnen nådde klagerne først innsjekk

10 minutter før avgang, og da var det for sent.

Klager måtte kjøpe nye billetter til Trondheim. De ble påført utgifter til billetter samt mat med
kr 3.141. Dette kreves erstattet av Vitaltours.

Vitaltours har i det vesentlige anført:

Flyet skulle ha landet på Gardermoen kl 14.15. Flyet landet ikke før 16.15.

På grunn av sent ankommende fly til Larnaca, tok flyet av senere enn planlagt.

På Flesland lufthavn, Bergen, var det gjester på flyet som gikk av feil.

De skulle til Gardermoen. Dette forårsaket ytterligere forsinkelser.

Denne forsinkelsen gir ikke rett til kompensasjon, jf pakkereiseloven § 8 [Er det ment § 8-1 ? §
8 finnes ikke]

Nemnda bemerker:

Der mangler ved pakkereisen påfører kunden tap som reguleres av erstatningsreglene
i transportrettslig lovgivning, gjelder disse reglene i stedet for erstatningsreglene i
pakkereiseloven, jf pakkereiseloven § 6-5.

Arrangøren hefter likevel alltid overfor kunden.

Klagers fly ankom Gardermoen to timer forsinket. Forsinkelsen førte til at klager ikke rakk flyet
til Trondheim. Han ble av denne grunn påført et tap på kr 3.141.

Flyselskapet er etter luftfartsloven § 10-20 ansvarlig for tap som følge av forsinkelse med
mindre selskapet godtgjør at det har tatt alle forholdsregler som med rimelighet kan kreves
for å unngå tapet, eller dette ikke har vært mulig for dem.

Vitaltours har i dette tilfellet ikke nærmere redegjort for eller dokumentert hva som var
grunnen til forsinkelsen. Vitaltours har følgelig ikke godtgjort at de har tatt alle forholdsregler
som med rimelighet kan kreves for å unngå tapet eller forsinkelsen. Vilkårene for erstatning er
etter dette i utgangspunktet til stede.

Erstatningen skal settes ned eller helt fall fort dersom selskapet godtgjør at skadelidte har
medvirket til skaden. Nesetting eller bortfall av erstatninger skjer etter en vurdering av hva
som er rimelig hensett til graden av medvirkning, jf § 10-21.

Det er vanlig at forsinkelser oppstår i lufttrafikken. De reisende må ved planlegging av videre
aktiviteter ta høyde for normale forsinkelser, slik at faren for skade reduseres. Klagerne hadde
i dette tilfellet beregnet 2 timer og 40 minutter mellom ankomst og avgang Gardermoen.
Nemnda er etter en samlet vurdering av den oppfatning at dette må anses som tilstrekkelig
tid. Det foreligger således ikke forhold som gir grunnlag for nedsettelse av erstatningen.

Forsinkelsen påførte klagerne et tap på kr 3.141. Nemnda anbefaler at Vitaltours dekker
klagernes tap.

Vedtak:

Reklamasjonsnemnda for pakkereiser anbefaler at klagerne gis en erstatning på kr 3.141.

Vedtaket var enstemmig.

Nemnda hadde slik sammensetning ved behandling av saken:

Lagdommer Einar Kaspersen, formann

Elise Korsvik, Forbrukerrådet

Anne-Haugen-Flermoe, Forbrukerrådet

Marianne Delbekk, Apollo Reiser AS

Anita Agnemyr, Detur Norway AS