Vedtak i Transportklagenemnda - Fly

Sammendrag

Krav om standarderstatning som følge av forsinkelse

Dato
04.11.2022

Saksnummer
2022-00702

Tjenesteytere
SAS

Klager har i det vesentlige anført

Klager skulle den 13.02.22 reise fra Ålesund til Aarhus med mellomlandinger i Bergen og
København. Flyvningen SK2869  BGP-CPH ble 2 timer forsinket og klager rakk ikke den
videre flyvningen SK1269 CPH-AAR. Klager hadde bestilt en gjennomgående billett med
SAS. Klager ankom ikke Aarhus (endelige bestemmelsesstedet) før 10,5 timer senere. 

Klager krever standarderstatning på 400EUR

Tjenesteyterne har i det vesentlige anført
SAS har ikke inngitt tilsvar til nemnda.

I dialog mellom klager og SAS, har flyselskapet vist til at flyvningen ble kansellert som
følge av streik. Ifølge SAS er dette en ekstraordinær omstendighet som ikke gir klager rett
på kompensasjon

Nemnda bemerker

Før saken behandles i nemnda, skal partene gis mulighet til å uttale seg om både
faktiske og rettslige sider av saken. Dersom partene ikke benytter seg av sin adgang til
å uttale seg, kan nemnda likevel treffe vedtak på grunnlag av de opplysninger som er
fremkommet tidligere i saken, jf. transportklagenemndforskriften § 5-3, tredje ledd. SAS
har tross oppfordring unnlatt å svare nemnda

Forsinkelse gir rett til standarderstatning med mindre flyselskapet godtgjør at
forsinkelsen skyldtes ekstraordinære omstendigheter som ikke kunne vært unngått selv
om alle rimelige tiltak var truffet, jf EU-forordning 261/2004 artikkel 6 og 7. Streik kan
være en slik omstendighet, men flyselskapet må sannsynliggjøre hva som er årsaken.

Klager har opplyst at forsinkelsen medførte at han ble 10  timer og 30 minutter forsinket
til endelig destinasjon. Ettersom SAS ikke har innlevert svar til nemnda, og dermed ikke
godtgjort at kanselleringen skyldtes ekstraordinære omstendigheter, legger nemnda
klagers opplysninger til grunn i saken. 

Klager krever 400 EUR i erstatning. I henhold til artikkel 7 om rett til erstatning i EU
forordningen er erstatningsbeløpet fastsatt til 250EUR for flyvninger opptil 1500km.
Distansen mellom AES og AAR er under 750km og klager har derfor rett på erstatning
tilsvarende 250EUR.

Forbrukerrepresentantene mener at klager i dette tilfellet har krav på forsinkelsesrente
iht. forsinkelsesrenteloven, normalt regnet fra 30 dager etter at klager har krevd
standardkompensasjon eller annen erstatning, og fra 7 dager etter at klager har krevd
refusjon.

Vedtak

Transportklagenemnda anbefaler at SAS utbetaler standarderstatning på 250EUR til
klager