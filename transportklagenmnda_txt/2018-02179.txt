Vedtak i Transportklagenemnda
- Kollektivreiser

Sammendrag

Manglet billett

Dato
20.09.2018

Saksnummer
2018-02179

Tjenesteytere
Ruter

Klager har i det vesentlige anført

Klager ble ilagt gebyr fordi hun ikke kunne vise gyldig billett.

Klager ble stoppet i en utkontroll på Jernbanetorget stasjon 5. juli 2018. Klager viser til at
lommeboken med billetter og kort ble borte ombord på T-banen. Hun fikk derfor ikke vist
gyldig billett i kontrollen.

Da klager kontaktet kundesenteret fikk hun forståelse for situasjonen, og den ansatte
regnet med det ville gå greit å klage. Derimot har Ruter i sitt tilsvar til klager fastholdt
kravet om betaling. 

Klager viser til at hun er i Norge som utvekslingsstudent og at hun reiser fra landet 30.
juli 2018. 

Klager ber om at Ruter frafaller gebyret på 1 150 kroner.

Tjenesteyterne har i det vesentlige anført
Klager ble ilagt gebyr under en ut-kontroll på Jernbanetorget stasjon fordi hun ikke kunne
vise gyldig billett. 

Ruter viser til at en kvittering på kjøpt billett ikke er gyldig som billett.

Ruter ser ingen grunn til å endre standpunkt i denne saken.

Nemnda bemerker

Klager ble ved utkontroll på Jernbanetorget stasjon 5. juli 2018 ilagt gebyr som følge av
manglende billett i kontrollsone

Det fremgår av Ruters transportvilkår punkt 3 bokstav b at den reisende plikter å ha
gyldig billett før ombordstigning eller før passering av kontrollsoner.

Det følger videre av punkt 6.2 første avsnitt at passasjerer som ved kontroll ikke kan vise
gyldig billett, vil bli ilagt gebyr. Bestemmelsen er objektiv. Gebyr kan således ilegges selv
om passasjeren ikke har opptrådt klanderverdig.

Klager hevder lommeboken ble stjålet kort tid før kontrollen, og at hun ikke kunne vise
gyldig billett.

Nemnda bemerker at det i kontrollrapporten er notert at klager forsøkte å unngå
kontrollen. Det er ikke opplyst noe om at klager sa hun hadde mistet lommeboken. Det
ble først i klagen til  Ruter informert at hun mistet lommeboken på T-banen. 

Nemnda kan ikke se at det er grunnlag for å anbefale at gebyret frafalles.

Vedtak

Transportklagenemnda Kollektivtransport finner ikke å kunne anbefale at klager gis
medhold