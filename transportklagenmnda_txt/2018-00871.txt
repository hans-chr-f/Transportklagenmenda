Vedtak i Transportklagenemnda
- Kollektivreiser

Sammendrag

Krav om refusjon av utgift til alternativ transport som følge av manglende togtilbud.

Dato
19.06.2018

Saksnummer
2018-00871

Tjenesteytere
Flytoget AS

Klager har i det vesentlige anført

Klager med et reisefølge på totalt 5 passasjerer ankom Gardermoen med fly fra Geneva
24. desember 2017 kl.16.35. 

Etter å ha hentet bagasjen oppdaget de at det verken var Flytog eller buss som var
tilgjengelig for transport til Oslo sentrum. Dette resulterte i at klager med følge måtte ta
taxi for å komme frem til endelig destinasjon. 

Klager krever derfor at Flytoget refunderer  taxiutgiften til 2 994 kroner.

Tjenesteyterne har i det vesentlige anført
Flytoget hadde ingen forsinkelser eller innstillinger av togavganger 24. desember 2017.
Det var færre avganger enn normalt, men dette kom som et resultat av at det var jul og
dette er normal rutetid for offentlig transport under en slik høytid. 

Reisende er selv ansvarlig for å sjekke tilgjengelige transporttilbud, da særlig under
høytider. Informasjon om offentlige transporttilbud er tilgjengelig både via osl.no og
direkte på det aktuelle selskapets hjemmeside. Ved ankomst på Oslo lufthavn vil det
også fremgå på skjermer ved bagasjeutleveringen og ved inngangen til tog terminalen
hvilke togavganger som er tilgjengelig. 

Flytoget er ikke ansvarlig for utgifter til alternativ transport i de tilfeller hvor toget ikke er
forsinket eller kansellert og kan derfor ikke imøtekomme klagers krav.

Nemnda bemerker

Nemnda legger til grunn at Flytoget den 24. desember 2017 ikke hadde noe tilbud om
transport som klagerne kunne rekke etter ankomst med fly kl. 16.35. 

Nemnda bemerker at det må være overraskende for reisende fra utlandet at det ikke er
tilbud om offentlig transport selv om det var julaften.

Etter nemndas syn kan dette likevel ikke gi grunnlag for erstatning fra Flytoget. Det var
ikke tale om forsinkelse eller kansellering i forhold til ruteplanen for denne dagen.

Nemnda kan ikke se at det er grunnlag for å anbefale at utgiftene til taxi erstattes.

Vedtak

Transportklagenemnda Kollektivtransport finner ikke kunne anbefale at klager gis
medhold. 

Vedtaket er enstemmig.