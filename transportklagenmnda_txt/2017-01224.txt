Vedtak i Transportklagenemnda
- Kollektivreiser

Sammendrag

Ilagt gebyr for manglende eller ufullstendig billett

Dato
11.09.2017

Saksnummer
2017-01224

Tjenesteytere
AtB AS

Klager har i det vesentlige anført

30. april tok klager bussen fra Saxenborg Allé til Prinsen kinosenter. Klager, som er polsk,
går på Malvik videregående skole og er avhengig av å ta bussen. Klager var ikke klar
over at hun måtte medbringe skolebeviset på bussen og ble følgelig ilagt gebyr under
kontrollen.  Som nyankommet til landet finner klager det vanskelig å sette seg inn i alle
regler. 

Gebyret på 750,- kr. er mye penger for klager og hun ber med bakgrunn i at hun alltid
kjøper billett om at gebyret frafalles.

Tjenesteyterne har i det vesentlige anført
Dersom kunden reiser med studentrabattert billett er det ifølge AtBs regelverk
avgjørende at reisende ved kontroll kan «…vise gyldig studiebevis» sammen med
gyldig billett, jf. AtBs transportvedtekter § 7. Det fremgår klart av regelverket at gyldig
studiebevis må fremvises når man reiser på billett med studentrabatt. Regelen er
dermed den at passasjerene må ha bevis for sin rabatt lett tilgjengelig for kontroll. Hva
som anes som gyldig studentlegitimasjon fremgår av AtBs rabatt- og
takstreglement

«Ved bruk av periodebillett for student skal gyldig studentbevis med eventuelt
semesterkort kunne forevises på reisen. Studentrabatt gis til studenter til og med 34 år.
Gyldig studentbevis er norsk studentbevis eller ISIC-kort med NSB-logo. Beviset må vise
ditt navn og fødselsdato, studiested, samt at det gjelder aktuelle semester. (…)»

Dersom den reisende ikke har mulighet til å fremvise gyldig semesterkvittering og
dermed gyldig studentbevis, har vedkommende ikke rett til å reise på studentrabatterte
billetter hos AtB. 

AtB har ingen ordning med at man i ettertid kan fremvise gyldig studentlegitimasjon
og på den måte slippe å betale gebyr. Det fremgår klart av AtBs regelverk at ved
reiser med studentrabattert billett er det avgjørende at reisende kan fremvise gyldig
studentlegitimasjon ved kontroll. Det at klager i etterkant av kontrollen har skaffet seg og
vedlegger kopi av semesterkvittering fritar derfor ikke for betaling av gebyret. Dessverre
er det mange som misbruker vår tillit, vi har derfor sett oss
nødt til å tolke regelverket om fremvisning av studentbevis ved kontroll strengt.

Dersom kunden reiser med studentrabattert billett er det ifølge AtBs regelverk
avgjørende at reisende ved kontroll kan «…vise gyldig studiebevis» sammen med gyldig
billett, jf. AtBs transportvedtekter § 7.

Det fremgår klart av regelverket at gyldig studiebevis må fremvises når man reiser på
billett med studentrabatt. Regelen er dermed den at passasjerene må ha bevis for sin
rabatt lett tilgjengelig for kontroll. Hva som anes som gyldig studentlegitimasjon fremgår
av AtBs rabatt- og takstreglement  «Ved bruk av periodebillett for student skal gyldig
studentbevis med eventuelt semesterkort kunne forevises på reisen. Studentrabatt gis
til studenter til og med 34 år. Gyldig studentbevis er norsk studentbevis eller ISIC-kort
med NSB-logo. Beviset må vise ditt navn og fødselsdato, studiested, samt at det gjelder
aktuelle semester. (…)»»

Dersom den reisende ikke har mulighet til å fremvise gyldig semesterkvittering og
dermed gyldig studentbevis, har vedkommende ikke rett til å reise på studentrabatterte
billetter hos AtB. AtB har ingen ordning med at man i ettertid kan fremvise gyldig
studentlegitimasjon og på den måte slippe å betale gebyr. Det fremgår klart av AtBs
regelverk at ved reiser med studentrabattert billett er det avgjørende at reisende kan
fremvise gyldig studentlegitimasjon ved kontroll. Det at
klager i etterkant av kontrollen har skaffet seg og vedlegger kopi av semesterkvittering
fritar derfor ikke for betaling av gebyret. Dessverre er det mange som misbruker vår
tillit, vi har derfor sett ossnødt til å tolke regelverket om fremvisning av studentbevis ved
kontroll strengt.

AtB opprettholder med dette vår tidligere avgjørelse og viser til vår begrunnelse i
tidligere svar til klager.

Nemnda bemerker

Klager ble ved billettkontroll den 30. april 2017 ilagt gebyr da han ikke kunne vise
dokumentasjon for rett til bruk av studentkort. Klager hevder at hun ikke var klar over at
hun måtte ha med skolebevis på bussen.  

Nemnda bemerker at det etter AtBs regelverk, jf. §§ 2 og 7 kreves at det under reisen
kan vises dokumentasjon for rett til rabattert billett og at gebyr kan ilegges dersom
dokumentasjon ikke fremlegges. 

Vilkårene for å ilegge gebyr var dermed til stede. 

Nemnda bemerker at det er den reisendes ansvar å sette seg inn i reglene for bruk av
reisekort. Det fremgår klart av regelverket og AtBs retningslinjer på nettet at reisende
med rabattert billett må ha med  dokumentasjon for rett til slik å benytte slik billett på
reisen. Nemnda kan ikke se at manglende kunnskap om dette i seg selv kan gi grunnlag
for å frafalle gebyr. 

Nemnda er gjennom flere saker kjent med at AtB konsekvent ikke godtar at legitimasjon
for rett til rabattert billett kan vises i ettertid. Den reisende har etter AtBs godkjente
vedtekter heller ikke krav på dette. 

Nemnda har derfor vurdert problemstillingen i disse saker nærmere. Etter nemndas syn
er det grunn til å skille mellom å vise fram en billett i ettertid og å vise dokumentasjon for
rett til rabattert billett i ettertid når den reisende har en ellers gyldig billett under reisen. 

Nemnda viser til sin anbefaling i flere saker fra nemndsmøtet i juni om å  vurdere en
ordning som praktiseres av enkelte andre reiseforetak og som for eksempel på Ruters
nettside er formulert slik: 

"Har du gyldig billett, men mangler gyldig bevis på at du har rett til student-, honnør-,
eller ungdomsrabatt, vil du få gebyr i en billettkontroll. Vi kan frafalle gebyret hvis du
møter opp på kundesenteret vårt innen 14 dager, med gyldig bevis på at du hadde rett til
rabatt på kontrolltidspunktet." 

Nemndas mindretall, forbrukernes representanter, finner i denne saken at det vil
være urimelig å fastholde gebyret og anbefaler derfor at gebyret frafalles. Mindretallet
begrunner dette med at moderasjonen er knyttet til passasjeren personlig og at dette vil
kunne dokumenteres i ettertid. 

I samsvar med flertallets syn anbefales ikke at klager gis medhold

Vedtak

Transportklagenemnda Kollektivtransport finner ikke å kunne anbefale at klager gis
medhold.

Vedtaket er avsagt med dissens.