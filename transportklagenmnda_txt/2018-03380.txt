Vedtak i Transportklagenemnda
- Kollektivreiser

Sammendrag

Krav  om refusjon av utgift til taxi som følge av uteblitt buss

Dato
08.12.2018

Saksnummer
2018-03380

Tjenesteytere
Fram

Klager har i det vesentlige anført

Klager hadde planlagt å reise fra Skrenten til Fylkeshusa den 13. oktober 2018 kl. 23.24. 

Til tross for at det var opplyst i reiseplanleggeren til FRAM at siste buss skulle gå 23.24,
kom det aldri noen buss. Klager ventet ute i 40 minutter, og måtte til slutt ta taxi for å
komme seg hjem. 

Klager sjekket reiseplanleggeren flere ganger den kvelden, og synes derfor det er veldig
merkelig at FRAM hevder at bussen ikke hadde avgang da. 

Klager krever at FRAM refunderer kostnaden på 213 kroner til taxi.

Tjenesteyterne har i det vesentlige anført
Fram viser til krav om refusjon av alternativ transport som følge av uteblitt buss. 

Klager har dessverre sett feil i Fram sin reiseplanlegger. Siste tur fra Djupdalen med rute
701 starter kl.22.20, og har passeringstid kl.22.24 ved Skrenten på lørdager. Slik har det
vært siden anbudsgrunnlaget og oppstart av rutepakken i januar 2015. 

Fram kan ikke holdes ansvarlig for at kunden ser feil i reiseplanleggeren på nett eller
mobil.

Nemnda bemerker

Klager krever refusjon av utgifter til taxi med kr. 213 da bussen hun hadde tenkt å ta
den 13. oktober 2018  fra holdeplassen Skrenten kl. 23.24 ikke kom. Hun viser til at hun
hadde sjekket Frams reiseplanlegger flere ganger om at dette var siste buss. 

Fram opplyser at at siste buss gikk fra Skrenten kl. 22.24 og at det ikke har vært
endringer på denne ruten siden 2015. Reiseplanleggeren viser også i november 2018 at
siste buss går kl. 22.34 på lørdager.

Det er uklart hva som er årsaken til at klager trodde det gikk en buss kl. 23.24.

Nemnda finner ikke sannsynliggjort at reiseplanleggeren viste feil avganger. 

Nemnda kan ikke se at det er grunnlag for å anbefale at klager får refundert utgifter til
taxi.

Vedtak

Transportklagenemnda Kollektivtransport finner ikke grunnlag for å anbefale at klager
gis medhold.