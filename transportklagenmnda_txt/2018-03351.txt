Vedtak i Transportklagenemnda - Fly

Sammendrag

Krav om standarderstatning grunnet forsinkelse.

Dato
10.09.2019

Saksnummer
2018-03351

Tjenesteytere
Finnair

Klager har i det vesentlige anført

Klager skulle reise fra Oslo til Helsinki den 12. desember 2017 kl 17.10 med Finnairs
flight AY916. Avgangen ble 3 timer og 50 minutter forsinket. Det ble opplyst at årsaken til
forsinkelsen var sent innkommet fly.

Klager krever standarderstatning 250 euro i henhold til EU-forordning 261/2004.

Tjenesteyterne har i det vesentlige anført
Finnair har ikke avgitt uttalelse til klager eller til nemnda.

Nemnda bemerker

Flyselskapet Finnair har tross oppfordring ikke avgitt uttalelse til nemnda. Nemnda
treffer vedtaket på grunnlag av opplysningene som er fremkommet tidligere i saken, jf
transportklagenemndforskriften § 5-3 tredje ledd.

Nemnda legger således til grunn at klager kom mer enn tre timer forsinket
frem til sitt endelige bestemmelsessted, Helsinki. Klager har fremsatt krav om
standardkompensasjon i henhold til EU-forordning 261/2004. 

En passasjer som kommer mer enn tre timer forsinket frem til sitt endelige
bestemmelsessted har rett til standarderstatning med mindre flyselskapet godtgjør at
forsinkelsen skyldtes ekstraordinære omstendigheter som ikke kunne vært unngått selv
om alle rimelige tiltak var truffet, jf. EU-forordning 261/2004 artiklene 5, 6 og 7, samt EU-
domstolens avgjørelser i sakene Sturgeon (C-402/07) og Nelson (C-581/10).

Finnair har som nevnt ikke avgitt uttalelse til klager eller til nemnda. Selskapet har
følgelig ikke godtgjort at forsinkelsen skyldtes en ekstraordinær omstendighet
som ikke kunne vært unngått. Klager har etter nemndas syn derfor krav på
standardkompensasjon på 250 euro.

Vedtak

Transportklagenemnda - fly anbefaler at Finnair betaler standarderstatning til klager med
250 euro.