Vedtak i Transportklagenemnda
- Kollektivreiser

Sammendrag

Frafall av gebyr ved reise med T-bane

Dato
29.08.2019

Saksnummer
2019-01778

Tjenesteytere
Ruter

Klager har i det vesentlige anført

Klager reiste med T-banen fra Jernbanetorget til Stortinget. Ifølge klager kjøpte han billett
i RuterBillett appen før han gikk inn i kontrollsonen, men da han skulle betale med Vipps
hang appen seg helt opp og billetten ble aktivert for sent. Klager anfører til nemnda at
han ikke kan holdes ansvarlig for at appen henger seg opp og krever at gebyret frafalles.

Tjenesteyterne har i det vesentlige anført
Klager ble ilagt gebyr på Stortinget T-banestasjon i en såkalt ut-kontroll fordi han ikke
hadde noen billett. Ifølge Ruters transportvilkår må man ha gyldig billett før passering
av kontrollsone på T-banestasjonene, og det er ikke tillatt å ferdes innenfor denne sonen
uten gyldig billett. Kontrollsonen er godt merket både i gulvet og med lysskilt i taket, 

Klager reiste fra Jernbanetorget og ble stoppet i en ut-kontroll på Stortinget. Billetten ble
kjøpt mens kontrollen av ham pågikk, og det tok 15 sekunder fra han startet kjøpet til det
bekreftet og billetten startet nedtelling. Det finnes ikke spor av forsøk på kjøp før dette
tidspunktet denne dagen. 

Ruter kan på grunnlag av overnevnte ikke se noen grunn til å endre standpunkt i saken.

Nemnda bemerker

Klager ble ilagt gebyr ved en ut-kontroll på Stortinget fordi han ikke hadde gyldig billett.

Det fremgår av Ruters transportvilkår punkt 3 bokstav b at den reisende plikter å ha
gyldig billett før ombordstigning eller før passering av kontrollsoner.

Det følger videre av punkt 6.2 første avsnitt at passasjerer som ved kontroll ikke kan vise
gyldig billett, vil bli ilagt gebyr. Bestemmelsen er objektiv. Gebyr kan således ilegges selv
om passasjeren ikke har opptrådt klanderverdig.

Klager kunne ved kontrollen ikke vise gyldig billett og vilkårene for å ilegge gebyr var til
stede. 

Ifølge dokumentasjon fremlagt av Ruter er klagers billettkjøp startet kl. 08.57.43 og billett
bekreftet kl. 08.57.58. Ifølge kontrollrapport ble klager kontrollert kl. 08.54 og ilagt gebyr
kl. 08.58. Nemnda viser til Ruters kommentar om at det ikke er registrert andre forsøk på
billettkjøp før kontrolltidspunktet den dagen. 

Nemnda kan ikke se at det er grunnlag for å anbefale at gebyret frafalles.

Vedtak

Transportklagenemnda Kollektivtransport finner ikke å kunne anbefale at klager gis
medhold