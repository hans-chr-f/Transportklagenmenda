Vedtak i Transportklagenemnda
- Kollektivreiser

Sammendrag

Refusjon av ekstra utgift til ny bussbillett.

Dato
21.06.2021

Saksnummer
2021-00594

Tjenesteytere
Fram

Klager har i det vesentlige anført

Klager hadde planlagt å reise med busslinje 420 den 17. mars 2021 fra Åndalsnes til
Molde, men bussen stoppet aldri på angitt holdeplass. Klager endte derfor opp med
å ta busslinje 482 til Vestnes for å rekke videre bussforbindelse, men dessverre mistet
han busslinje 510 (til Kårvåg) og 504 (til Henda), så han ble plukket opp av familie i
Kristiansund. 

Klager krever at Fram refunderer kostnaden på 152 kroner for ny bussbillett.

Tjenesteyterne har i det vesentlige anført
Fram viser til vedlagt GPS-sporing som dokumenterer at rute 420 med avgang kl.
13.40 fra Åndalsnes stasjon og rute 681 med avgang kl. 13.35 har kjørt korrekt trasè
via Romdalsvegen. Det bemerkes at rute 420 kjører via Strandgata på vei til stasjonen
kl.13.34. 

Fram har sjekket med bussoperatøren på Åndalsnes og de kunne melde at det ikke var
noen andre busser i området på det tidspunktet klager skulle reise. 

Fram kan på bakgrunn av overnevnte ikke imøtekomme klagers krav.

Nemnda bemerker

Klager skulle reise med buss fra Åndalsnes til Molde den 17. mars 2021, og krever
refusjon av kostnader til alternativ transport da bussen ikke stoppet på angitt
holdeplass. 

FRAM har fremlagt GPS-sporing av bussen som viser at bussen kjørte korrekt trasé.
Nemnda kan heller ikke se at det er dokumentert at klager har hatt ekstrakostnader ved
å benytte annen buss. 

Det er således ikke grunnlag for refusjon.

Vedtak

Transportklagenemnda finner ikke å kunne anbefale at klager gis medhold i sitt krav.