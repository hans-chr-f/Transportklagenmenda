Vedtak i Transportklagenemnda - Fly

Sammendrag

Krav om full refusjon av flybilletter som følge av Covid-19 pandemien.

Dato
09.03.2021

Saksnummer
2020-01894

Tjenesteytere
TAP Air Portugal

Klager har i det vesentlige anført

Klager (to personer) hadde bestilt flybilletter t/r Oslo - Lisboa for reise 8. - 12. mai 2020.
Den 30. mars ble klager informert om at flvvningene var kansellerte. 

Klager krever standarderstatning 400 euro per person i henhold til EU-forordning
261/2004, samt full refusjon av billettene, kroner 5 154.

Tjenesteyterne har i det vesentlige anført
TAP Air Portugal har ikke avgitt uttalelse til nemnda. Til klager har flyselskapet i det
vesentlige anført:

Kansellering ble forårsaket av ekstraordinære omstendigheter utenfor flyselskapets
kontroll, covid-19 pandemien.

TAP Air Portugal kan ikke tilby full refusjon i dette tilfellet, men ønsker å tilby klager en
voucher for bruk på senere reiser.

Nemnda bemerker

Kansellering gir passasjeren rett til standarderstatning med mindre flyselskapet godtgjør
at innstillingen skyldtes ekstraordinære omstendigheter som ikke kunne vært unngått
selv om alle rimelige tiltak var truffet, jf EU-forordning 261/2004 artiklene 5 og 7, eller
med mindre flyselskapet har informert om kanselleringen minst to uker før planlagt
avgangstid. 

Flyselskapet TAP Air Portugal informerte klager om kansellering av TP763 og TP762 den
30. mars 2020 som var mer enn to uker før avreise. Kanselleringen gir følgelig ingen rett
til standarderstatning.

Ved kansellering har passasjerene valget mellom refusjon av hele billettprisen eller
omruting snarest mulig, på tilsvarende transportvilkår jf. EU-forordningen artikkel 5 jf.
artikkel 8. 

Nemnda anbefaler etter dette at TAP Air Portugal refunderer klagers ubenyttede
flybilletter på 5154 kroner.

Vedtak

Transportklagenemnda - fly anbefaler at TAP Air Portugal refunderer klagers ubenyttede
flybilletter.