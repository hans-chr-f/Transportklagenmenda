Vedtak i Transportklagenemnda - Fly

Sammendrag

Krav om tilbakebetaling av skatter og avgifter grunnet ubenyttede flybilletter.

Dato
28.03.2023

Saksnummer
2022-02194

Tjenesteytere
Norse Atlantic Airways

Klager har i det vesentlige anført

Klager bestilte to ulike reiser fra Oslo til London, men valgte på eget initiativ å ikke
gjennomføre noen av dem. 

Klager krever tilbakebetaling av skatter og avgifter for disse ubenyttede flybillettene:
M2YTTY Oslo-London 19. august: fares 10,44 euro og taxes 18,82 euro (totalt 29,26 euro)
T88CPW Oslo-London 9. september: fares 11 euro og taxes 19.85 euro (totalt 30,85 euro)

Tjenesteyterne har i det vesentlige anført
Norse Atlantic Airways har, tross oppfordring, ikke inngitt tilsvar til nemnda.

Nemnda bemerker

Før saken behandles i nemnda, skal partene gis mulighet til å uttale seg om både
faktiske og rettslige sider av saken. Dersom partene ikke benytter seg av sin adgang til
å uttale seg, kan nemnda likevel treffe vedtak på grunnlag av de opplysninger som er
fremkommet tidligere i saken, jf. transportklagenemndforskriften § 5-3, tredje ledd. 

Norse Atlantic Airways har, tross oppfordring, ikke avgitt uttalelse til nemnda.

Nemnda ser det ikke omtvistet at klager på eget initiativ valgte å ikke gjennomføre
reisen, slik at reglene i EU-forordning 261/2004 om passasjerrettigheter ikke kommer til
anvendelse.

Spørsmålet om refusjon vil med dette avhenge av vilkårene for det aktuelle kjøpet.

Myndigheter og flyplasser pålegger flyselskap å kreve inn skatter og avgifter per reisende
passasjer. Disse skattene og avgiftene kreves bare fra flyselskapet når passasjeren
faktisk velger å reise. Dersom passasjeren ikke benytter seg av sin planlagte reise,
har passasjeren rett til å få refundert de offentlige skatter og flyplassavgifter som er
refunderbare. 

Nemnda påpeker også at tjenesteyterne har mulighet til å trekke et håndteringsgebyr
for refusjonen i henhold til sine vilkår, som klager aksepterte ved bestilling av reisen.
Dersom det etter refusjonen gjenstår noe beløp, anbefaler nemnda at klager tar kontakt
med sitt forsikringsselskap for dekning av dette.

Nemnda anbefaler derfor at Norse Atlantic Airways refunderer refunderbare
myndighetspålagte skatter og avgifter på de ubenyttede flybillettene til klager. 

Forbrukerrepresentantene mener at klager i dette tilfellet har krav på forsinkelsesrente
iht. forsinkelsesrenteloven, normalt regnet fra 30 dager etter at klager har krevd
standardkompensasjon eller annen erstatning, og fra 7 dager etter at klager har krevd
refusjon.

Vedtak

Transportklagenemnda anbefaler at Norse Atlantic Airways refunderer skatter og avgifter
til klager for ubenyttede flybilletter.