Vedtak i Transportklagenemnda - Sjø

Sammendrag

Krav om refusjon av utgifter grunnet kansellering

Dato
07.12.2020

Saksnummer
2020-03326

Tjenesteytere
Color Line

Klager har i det vesentlige anført

Klager (4 personer) skulle reise fra Larvik til Hirtshals den 5. juli 2020 med SuperSpeed 2
kl. 17:30. Denne seilingen ble kansellert samme dag kl. 13:50 og klager ble booket om til
neste dag. Personalet anbefalte ikke morgen avgangen da de var usikre på om den ville
bli gjennomført. Klager måtte selv finne hotell for seg og sin familie. 
Klager krever refundert overnatting på hotell kr. 1974, samt parkering ved hotellet på kr.
210. Totalt krav er på kr. 2184.

Tjenesteyterne har i det vesentlige anført
Color Line kansellerte seilingen den 5. juli 2020 på bakgrunn av værforholdene i
Skagreak. Denne dagen var vindstyrke og vindretning ekstreme, derav kanselleringen.
Dette er en vurdering som til enhver til foretas av vår tekniske avdeling Color Marine i
samråd med skipets kaptein. 

Color Line har gebyrfritt endret billetten til en seiling dagen etter. De har også anbefalt
klager om å ta kontakt med sitt forsikringsselskap.

Color Line kan ikke imøtekomme klagers krav.

Nemnda bemerker

Klagen gjelder refusjon på kr. 2184,- for hotellopphold og parkering, som følge av at
Color Line kansellerte reisen 5. juli, grunnet værforholdene i Skagerak. 

Klager ble ombooket kostnadsfritt til neste avgang, dagen etter, i henhold til sjøloven
418a jf. EU-forordning nr. 1177/2010 art. 18. Forordningen gir ikke grunnlag for
ytterligere refusjon.

Vedtak

Transportklagenemnda Sjø finner ikke å kunne anbefale at klager gis medhold