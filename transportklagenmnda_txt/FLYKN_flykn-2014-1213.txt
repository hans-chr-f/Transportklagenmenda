Vedtak i Transportklagenemnda - Fly

Sammendrag

Krav om refusjon av utgifter grunnet kansellering.

Dato
22.05.2015

Saksnummer
1213/14F

Tjenesteyter
Qatar Airways

Krav om refusjon av utgifter grunnet kansellering.

Klager har i det vesentlige anført:

Klager skulle reise fra Bergen til Lahore via Oslo og Doha den 18. oktober 2014. Ved ankomst
Gardermoen fikk klager beskjed om at QR178 til Lahore var kansellert og at han var booket
om til dagen etter.

Klager fikk beskjed om å ta inn på hotell.

Klager krever refusjon av hotellutgift, kroner 2 143.

Det vises for øvrig til klagers brev.

Qatar Airways har ikke avgitt uttalelse til nemnda. Til klager har selskapet i det
vesentlige anført:

Klager bes henvende seg til reisebyrået hvor han kjøpte billetten for assistanse i denne saken.

Qatar Airways kan ikke imøtekomme klagers krav.

Det vises for øvrig til Qatar Airways brev.

Nemnda bemerker:

Før saken behandles i nemnda, skal partene gis mulighet til å uttale seg om både faktiske og
rettslige sider av saken. Dersom partene ikke benytter seg av sin adgang til å uttale seg, kan
nemnda likevel treffe vedtak på grunnlag av de opplysninger som er fremkommet tidligere i
saken, jf. transportklagenemndforskriften § 5-3.

Klagen er forelagt Qatar Airways ved nemndas e-post av 3. desember 2014 med frist til 21.
januar 2015 for eventuelle bemerkninger. I e-posten opplyses det bl.a. om at flyselskapet har
bevisbyrden ved påberopelse av ekstraordinære omstendigheter som kan gi grunnlag for
fritak for ansvar. Det fremgår videre at nemnda vil legge passasjerens opplysninger til grunn
dersom disse ikke imøtegås av flyselskapet. Det blir også opplyst at saken  vil bli forelagt
nemnda selv om flyselskapet ikke avgir uttalelse.

Qatar Airways har ikke avgitt uttalelse til nemnda. Nemndas avgjørelse treffes på bakgrunn av
de foreliggende opplysninger.

Nemnda legger til grunn at klagers opprinnelige flygning fra Oslo ble kansellert pga. en
ruteendring. Qatar Airways har ikke dokumentert at de har informert om endringen. Nemnda
legger til grunn at klager ikke ble informert om kanselleringen. Innstillingen gir etter dette rett
til en standarderstatning på 600 euro per person etter EU forordning 261/2004 artikkel 5. I
standarderstatningen inngår utgifter til hotell. Nemnda anbefaler at Qatar Airways utbetaler
standarderstatning.

Vedtak:

Transportklagenemnda-fly anbefaler at Qatar Airways utbetaler en standarderstatning på 600
euro.

Vedtaket var enstemmig.

Nemnda hadde slik sammensetning ved behandling av saken: