Vedtak i Pakkereisenemnda

Sammendrag

Saken gjelder avstand til strand, Paros.

Dato
10.06.2014

Saksnummer
181/13P

Tjenesteyter
Apollo Reiser AS

Sakens dokumenter ble lagt frem.

Klager: X

Turarrangør: Apollo Reiser AS

Antall reisende: 4

Reisens pris: 41.142,-

Saken gjelder:

Saken gjelder avstand til strand, Paros.

Klager anfører at det var opplyst at leiligheten lå 300 meter fra stranden.

Beliggenheten var i virkeligheten 6-700 meters gange, 50 høydemeter og 500 meter i luftlinje.
Han tok dette opp med Apollos representant, som foreslo en oppgradering mot å betale
€ 700. Fasiliteter som internett, cafe etc. var på hotellet og ikke ved leiligheten. Han krever
kompensasjon.

Apollo har erkjent at beskrivelsen av avstand og beliggenhet ikke har vært god nok og
har derfor tilbudt en kompensasjon på kr.6.000,-.

Nemnda bemerker:

En pakkereise er mangelfull hvis den avviker fra det som er avtalt eller forutsatt i avtalen, jf.
pakkereiseloven § 6-1. Mangler kan gi grunnlag for prisavslag.

Opplysninger i kataloger og på nettet inngår som en del av avtalen.

I dette tilfelle var det i hotellomtalen opplyst at leiligheten lå i en egen bygning ca. 300 m
fra stranden. Klager har opplyst at gangavstanden var 6-700 m - noe som ikke er bestridt
av Apollo, som har erkjent at avstandsbeskrivelsen «ikke har vært god nok». Når det gjelder
manglende spisested og internett ved leiligheten, fremgår det av hotellomtalen at dette er på
selve hotellet og ikke ved leilighetene.

Nemnda finner at den kompensasjon som er tilbudt av Apollo, er et passende prisavslag.

Vedtak:

Reklamasjonsnemnda kan ikke anbefale ytterligere prisavslag.

Vedtaket var enstemmig.