Vedtak i Pakkereisenemnda

Sammendrag

Saken gjelder krav om tilbakebetaling av reisens pris grunnet
uferdig hotell, mangler med mer, Makadi, Hurghada, Egypt.

Dato
03.05.2012

Saksnummer
296/12

Tjenesteyter
Ving Norge As Turarrangør: Ving Norge AS

Klager: X

Turarrangør: Ving Norge As

Antall reisende: 4

Reisens pris: kr 29.670

Saken gjelder:

Saken gjelder krav om tilbakebetaling av reisens pris grunnet uferdig hotell, mangler med
mer, Makadi, Hurghada, Egypt.

Klager har anført at de føler at de ble lurt til å kjøpe feriereise til et hotell som ikke var
ferdig bygget og mener at Ving må ha kjent til dette.

Det hotellet de i stedet ble innkvarter på, hadde mange mangler.

Det var overbooket og det var derfor vanskelig å få bord i restauranten.

Bassenget hadde løse fliser. Det var altfor få solsenger. A/C virker dårlig.

Kaldt - og varmtvannsystemet virket ikke. Det var lus på rommet.

Baderomsinteriøret falt ned fra veggene.

Ving har vist til den generelle redegjørelse de har gitt tidligere vedrørende forholdet på
Makadi. Ving har tilbudt en kompensasjon på 30 % av reisens pris etter fradrag av den
tidligere utbetalt kompensasjon.

Nemnda bemerker:

Reklamasjonsnemnda har fått en rekke klager som har sitt utspring i samme situasjon på
Makabi. Klagene gjelder både det forhold at det ble solgt en reise til et hotell som ikke var
ferdig bygget, og forskjellige utilfredsstillende forhold på et alternative hotellet hvor gjestene
ble innkvartert.

Nemndas flertall har i de tidligere sakene anbefalt at klagerne får et prisavslag tilsvarende 30
% av reisens pris, mens mindretallet har anbefalt 50%.

Nemndas vedtak i sak nr. 244/11 vedlegges til orientering.

Nemnda finner ikke grunnlag for å bedømme nærværende sak annerledes enn tidligere saker
og anbefaler derfor et prisavslag på 30 %.

Vedtak:

Reklamasjonsnemnda for pakkereiser anbefaler at klager gis et totalt prisavslag tilsvarende 30
% av reisens pris etter fradrag av tidligere utbetalt kompensasjon.

Vedtaket var enstemmig.

Nemnda hadde slik sammensetning ved behandling av saken:

Lagdommer Svein Dahl, Formann

Pål Martin Andersen, Forbrukerrådet

Silje Østby Jystad, Forbrukerrådet

Vigdis Fiske Amisol AS

Hanne Åsell, Star Tour AS

Se FTU-2011-244