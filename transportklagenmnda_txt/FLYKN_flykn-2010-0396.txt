Vedtak i Transportklagenemnda - Fly

Sammendrag

Krav om erstatning som følge av forsinket bagasje.

Dato
30.06.2011

Saksnummer
396/10F

Tjenesteyter
KLM

Krav om erstatning som følge av forsinket bagasje.

Klager har i det vesentlige anført:

Klager ankom Nice med KL1263 den 6. juli 2010, men bagasjen kom ikke med flyet. KLM sa til
klager at hun kunne bruke EUR 100 på klær inntil hun mottok bagasjen, hvilket hun gjorde.

I ettertid vil ikke KLM refundere EUR 100 da forsikringsselskapet har dekket klagers utgifter.
Klager mener de EUR 100 som KLM lovet henne kommer utenom forsikringssummen som er
utbetalt.

Klager krever refundert EUR 100.

KLM har i det vesentlige anført:

Siden forsikringsselskapet har dekket klagers utgifter ønsker ikke KLM å refundere EUR 100.
Klager har ikke rett til å kreve refusjon både fra flyselskap og fra forsikringsselskap.

KLM kan ikke imøtekomme ikke klagers krav.

Nemnda bemerker:

Flyselskapet er ansvarlig for tap som følge av forsinkelse, jf. luftfartsloven § 10-20.

Klager har fått dekket sitt samlede økonomiske tap av forsikringsselskapet. Nemnda er
av den oppfatning at KLMs informasjon om at klager «kunne bruke EUR 100 på klær inntil
hun mottok bagasjen» er et tilsagn om erstatning av økonomisk tap. Nemnda er enig med
KLM i at denne summen ikke kommer i tillegg til den erstatning klager har fått utbetalt fra
forsikringsselskapet.

Nemnda finner etter omstendighetene ikke grunnlag for å anbefale erstatning for den
ulempen klager ble påført.

Nemnda finner etter dette ikke å kunne anbefale at klager gis medhold.

Vedtak:

Flyklagenemnda finner ikke å kunne anbefale at klager gis medhold.

Vedtaket var enstemmig.

Nemnda hadde slik sammensetning ved behandling av saken:

Lagdommer Einar Kaspersen, formann

Elise Korsvik, Forbrukerrådet

Pål Martin Andersen, Forbrukerombudet

Linda Olsen, Norwegian Air Shuttle ASA

Edith Lundem Jakobsen, Lufthansa German Airlines