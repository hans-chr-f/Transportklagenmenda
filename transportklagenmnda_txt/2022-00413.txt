Vedtak i Transportklagenemnda - Fly

Sammendrag

Krav om standarderstatning samt refusjon
av utgift til overnatting grunnet kansellering.

Dato
26.06.2022

Saksnummer
2022-00413

Tjenesteytere
SAS

Klager har i det vesentlige anført

Klager med reisefølge skulle reise med SK4616 fra Aberdeen til Stavanger med avreise
24. oktober 2021, men flyvningen ble kansellert og klager kom hjem til Stavanger en
dag forsinket. Klager har i den forbindelse fremsatt krav om standarderstatning, samt
refusjon av ekstra natt til overnatting som følge av kanselleringen.

Tjenesteyterne har i det vesentlige anført
SAS har til tross for gjentatte henvendelser fra sekretariatet ikke inngitt tilsvar til
Transportklagenemnda.

Nemnda bemerker

Kansellering gir passasjeren rett til standarderstatning med mindre flyselskapet godtgjør
at innstillingen skyldtes ekstraordinære omstendigheter som ikke kunne vært unngått
selv om alle rimelige tiltak var truffet, jf. EU-forordning 261/2004 artikkel 5 og 7.

SAS har ikke avgitt uttalelse til nemnda. Selskapet kan derfor ikke sies å ha godtgjort at
kanselleringen skyldtes en ekstraordinær omstendighet som ikke kunne vært unngått.
Klager har således rett til standarderstatning 250 euro per passasjer. 

Klager har videre krevd refusjon av en ekstra natt på hotell i forbindelse med ny flyvning
dagen etter. Nemnda anbefaler at SAS refunderer £180 til klager.

Vedtak

Transportklagenemnda anbefaler at SAS utbetaler 250 euro per passasjer, samt klagers
utgift for en ekstra natt til overnatting.