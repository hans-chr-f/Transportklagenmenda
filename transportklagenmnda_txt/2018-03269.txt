Vedtak i Transportklagenemnda - Fly

Sammendrag

Krav om erstatning for ødelagt bagasje.

Dato
10.09.2019

Saksnummer
2018-03269

Tjenesteytere
Turkish Airlines

Klager har i det vesentlige anført

Klager med reisefølge (til sammen tre personer) reiste fra Tel Aviv til Oslo via Istanbul
den 28. april 2018, med Turkish Airlines flight TK791 og TK1751. Da klager ankom Oslo
lufthavn, ble det oppdaget skader på tre innsjekkede kolli. Klager fikk utstedt en såkalt
"Damage Report" på flyplassen. Det er fremsatt krav om erstatning av bagasjens verdi,
cirka 4000 NOK.

Tjenesteyterne har i det vesentlige anført
Turkish Airlines har ikke avgitt uttalelse til klager eller nemnda.

Nemnda bemerker

Flyselskapet Türkish Airlines har tross oppfordring ikke avgitt uttalelse til nemnda.
Nemnda treffer vedtaket på grunnlag av opplysningene som er fremkommet tidligere i
saken, jf transportklagenemndforskriften § 5-3 tredje ledd.

Nemnda legger således til grunn at reisefølgets tre innsjekkede kolli ble skadet mens de
var i flyselskapets varetekt. Klager har fremsatt krav om erstatning på ca kroner 4 000. 

Etter luftfartsloven § 10-18 er flyselskapet ansvarlig for skade på bagasje mens den er i
dets varetekt. 

Ved totalskade må erstatningen i utgangspunktet baseres på gjenanskaffelsesverdien
- det vil si det beløpet som passasjeren som skadelidt må betale for å skaffe seg en
tilsvarende koffert. Skadelidte skal på den annen side ikke tjene på skaden. Det må
derfor gjøres fradrag for slitasje og verdiforringelse ellers på den skadede gjenstanden. 

Klager har lagt frem utskrift fra internett samt fra en leverandør om at
gjenanskaffelsesverdien for de tre kolliene i dag er; koffert 106,94 euro, duffelbag kroner

1 299, koffert kroner 2 499. Klager hevder at alle tre kolli var nye, men har ikke fremlagt
kvittering eller annen dokumentasjon som bekrefter dette. Skaden på kolliene oppstod i
2018. 

Nemnda setter etter dette erstatningen skjønnsmessig til kr 3 500.

Vedtak

Transportklagenemnda-fly anbefaler  at Türkish Airlines utbetaler kroner 3 500 til klager.