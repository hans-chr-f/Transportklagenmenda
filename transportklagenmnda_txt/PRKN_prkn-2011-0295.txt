Vedtak i Pakkereisenemnda

Sammendrag

Saken gjelder klage på hotellstandard på uspesifisert reise, Rhodos.

Dato
03.05.2012

Saksnummer
295/12

Tjenesteyter
Star Tour As

Klager: X

Turarrangør: Star Tour As

Antall reisende: 2

Reisens pris: kr 7344

Saken gjelder:

Saken gjelder klage på hotellstandard på uspesifisert reise, Rhodos.

Klager anfører at da de ankom Rhodos fikk de innkvartering på Pyrgos hotell med 2 rom
og ballkong. Hotellet lå midt i innflytningen til flyplassen med mye støy.

De fikk tilbud om å bytte hotell med samme standard mot å betale 700 euro.

De avslo dette, men fikk senere samme dag nytt tilbud mot å betale 310 euro.

Dette ble akseptert. Da de ankom det nye hotellet viste det seg å bare være ett rom. Protest til
Star Tour førte ikke frem Klager krever at avtalen om oppgradering heves.

Star Tour har vist til vilkårene for uspesifiserte reiser. Etter disse vilkårene er det
ikke mulig å informere om støy, og hvis man ønsker å bytte bosted, må man betale
merkostnadene.

Nemnda bemerker:

Det fremgår av bestillingsbekreftelsen at det er bestilt og betalt for en uspesifisert reise
Kategori 2, som innebærer rom med garanti for privat dusj/wc.

Av betingelsene for uspesifiserte reiser fremgår bl a informasjon om støykilder ikke gis og at
hvis man ønsker å bytte bosted, må prisdifferansen betales.

Nemnda forstår klagen slik at klager mener å ha krav på å få bytte vederlagsfritt til en annen
to-roms leilighet med ballkong fordi han fikk slik på første tilviste bosted. Nemnda kan ikke se
at det er grunnlag for et slikt krav. Klager hadde ikke bestilt og betalt for en 2-roms leilighet.
Det var klager selv som ønsket å bytte.

At det var støy ved den første leiligheten, var ikke en mangel som gjorde at han hadde krav på
å få bytte. Betingelsene for uspesifiserte reiser er helt klare når det gjelder plikten til å betale
melprisen hvis man ønsker å bytte.

Nemnda finner derfor ikke grunnlag for å anbefale noen tilbakebetaling av melprisen.

Vedtak:

Reklamasjonsnemnda for pakkereiser kan ikke anbefale at det gis noen tilbakebetaling.

Vedtaket var enstemmig.

Nemnda hadde slik sammensetning ved behandling av saken:

Lagdommer Svein Dahl, Formann

Pål Martin Andersen, Forbrukerrådet

Silje Østby Jystad, Forbrukerrådet

Solveig Kohagen, Ving Norge AS

Vigdis Fiske Amisol AS