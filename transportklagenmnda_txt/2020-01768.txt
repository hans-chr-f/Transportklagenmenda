Vedtak i Transportklagenemnda - Fly

Sammendrag

Krav om refusjon av billetter grunnet Covid-19 pandemien.

Dato
14.01.2021

Saksnummer
2020-01768

Tjenesteytere
Norwegian Air Shuttle

Klager har i det vesentlige anført

Klager skulle reise t/r Oslo - Paris 13. - 21. april 2020 med Norwegian. Billetten ble
kansellert som følge av Covid-19 pandemien. Klager mottok refusjon i form av cash-
points selv om han aldri samtykket i dette.

Klager krever full refusjon av billetten.

Tjenesteyterne har i det vesentlige anført
DY1494 og DY1495 ble kansellerte grunnet Covid-19 pandemien. Den 18. mars 2020
aksepterte klager refusjon i form av cash-points, disse ble overført hans cash-points
konto den 4. juli samme år. Klager kan benytte sine cash-points frem til 31. oktober
2022. 

I henhold til Norwegians regler og vilkår er det ikke mulig å endre refusjonen fra cash-
points til penger. 

Norwegian kan ikke imøtekomme klagers krav.

Nemnda bemerker

Norwegian har oppgitt at DY1494 og DY1495 ble kansellert som følge av Covid-19-
pandemien.

Ved kansellering skal passasjeren gis valget mellom refusjon eller omruting, jf. EU-
forordning 261/2004 artikkel 8 nummer 1. Den 13. mai 2020 kom EU-kommisjonen med
en anbefaling om at verdikuponger aksepteres som et alternativ til refusjon i form av
penger under Covid-19-pandemien. Det understrekes likevel i samme anbefaling at
refusjon i form av verdikuponger kun er mulig så lenge passasjeren har gitt sitt samtykke
til dette.

Nemnda er av den oppfatning at klager i dette tilfellet ikke fikk en reell mulighet til å
velge mellom refusjon i form av penger og refusjon i form av CashPoints. Norwegian har
ikke dokumentert at klager har gitt til samtykke til refusjon med CashPoints. Nemnda
mener således at klager har rett på refusjon i form av penger.

Vedtak

Transportklagenemnda-fly anbefaler at klager gis medhold.