Vedtak i Transportklagenemnda
- Kollektivreiser

Sammendrag

Krav om refusjon av utgifter til el-sparkesykkel som følge av strømbrudd.

Dato
07.12.2020

Saksnummer
2020-03005

Tjenesteytere
Ruter

Klager har i det vesentlige anført

Klager har vist til at han skulle reise fra Sandaker senter til Thune med trikken den
30. september 2020 kl. 07:12. Som følge av et strømbrudd ble trikken stanset på
Jernbanetorget og sendt i retur til Grefsen. Klager forsøkte å få tak i en taxi fra
Jernbanetorget, men det var ingen tilgjengelige taxier. Klager valgte derfor å reise til
ankomststedet med el-sparkesykkel.

Klager krever refundert utgifter til el-sparkesykkel pålydende kr 52,50.

Tjenesteyterne har i det vesentlige anført
Ruter har vist til at klager skulle reise med trikken den 30. september 2019. På grunn av
strømbrudd for trikken, ble trikken stanset. Ruter viser til at reisegarantien gjelder ved
forsinkelser på mer enn 20 minutter og den gir rett til refusjon av utgifter til taxi. Ruter
viser videre til at reisegarantien gjaldt i dette tilfellet, men at den ikke gir rett til refusjon
av utgifter til el-sparkesykkel. Ruter anfører at de må følge regelverket som er satt for
reisegarantien og kan ikke gjøre unntak fra disse. Ruter har i den anledning vist til at de
har fått medhold i en tilsvarende sak hos Transportklagenemnda, 2019-03670.

Ruter avslår klagers krav.

Nemnda bemerker

Klager krever refundert utgifter til el-sparkesykkel fra Jernbanetorget til Thune da det var
stans på trikken som følge av strømbrudd.

Ruter har erkjent at reisegarantien kommer til anvendelse. Ved forsinkelser dekker
garantien på visse vilkår utgifter til alternativ transport, dvs. utgifter til annen offentlig
transport, egen bil eller taxi.

Nemnda kan ikke se at det er grunnlag for å anbefale refusjon ut over de alternativer
som er nevnt i reisegarantien.

Nemnda viser for øvrig til tidligere oppfordring om å vurdere å godta refusjon også fra
andre transportselskaper enn taxi.

Vedtak

Transportklagenemnda – Kollektiv finner ikke å kunne anbefale at klager gis medhold.