Vedtak i Transportklagenemnda - Fly

Sammendrag

Krav om erstatning som følge av kansellering av fly fra Kallingrad
til Riga faller utenfor nemndas kompetanse og saken avvises.

Dato
24.03.2010

Saksnummer
43/09F

Tjenesteyter
Air Baltic Airline

Nemnda bemerker:

Klagenemnda for flypassasjerer behandler klager fra flypassasjerer vedrørende påståtte
brudd av deres rettigheter i henhold til luftfartsloven m.v. Ethvert flyselskap som flyr i, til eller
fra Norge er i utgangspunktet underlagt klagenemndas kompetanse. Nemnda viser til forskrift
om klagenemnd for flypassasjerer § 1-4.

Utgangspunktet kan fravikes når en tvist har tilknytning til mer enn ett land. Det vil være
tilfelle ved flygninger til eller fra Norge. I slike tilfelle avgjør de aktuelle rettighetsreglers
innhold om nemnda er kompetent. Hovedregelen er i slike tilfelle at nemnda behandler krav
som refererer seg til flygninger fra Norge, samt krav som referer seg til flygninger til Norge fra
et land utenfor EU/EØS-området, jf forskrift om klagenemnda for flypassasjerer § 1-4 (2) og EU
forordning 261/2004 artikkel 16.

Den aktuelle sak gjelder krav om erstatning som følge av kansellering av klagers fly fra
Kallingrad til Riga. Krav vedrørende denne flygning faller utenfor nemndas kompetanse, og
saken blir å avvise.

Vedtak:

Saken avvises.

Nemnda hadde slik sammensetning ved behandling av saken:

Lagdommer Einar Kaspersen, leder

Elise Korsvik, Forbrukerrådet

Lars Grøndal, Forbrukerombudet

Olav Grøttland, SAS

Janne G. Soløy, Widerøes Flyveselskap ASA