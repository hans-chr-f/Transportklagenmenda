Vedtak i Pakkereisenemnda

Sammendrag

Saken gjelder opphold som utvekslingselev, England. Klageren har tatt opp diverse forhold
i forbindelse med datterens 1-års opphold som utvekslingselev på high school i England.
Det gjelder bl.a forhold knyttet til vertsfamilien, personlige eiendeler som har blitt borte

etc. Pakkereiseloven definerer en pakkereise som et «tilrettelagt arrangement» som selges
til en samlet pris og som inneholder minst to av følgende elementer: 1) transport, 2)

innkvartering eller 3) andre turisttjenester. Reklamasjonsnemnda har tidligere behandlet
kortvarige studieopphold - f eks språkreiser i sommerferien - som pakkereiser. Nemnda

finner det imidlertid ikke naturlig å betrakte et 1-års studieopphold som utvekslingsstudent
på high school som en pakkereise i lovens forstand selv om «reisen» er solgt inn for en
samlet pris for transport og opphold. Et slikt 1-års opphold hos en vertsfamilie og på en

skole på gymnasnivå inneholder en rekke elementer og reiser mange spørsmål som faller
utenfor den forbrukerbeskyttelse som pakkereiseloven er ment å dekke - ikke minst når

det gjelder forholdet til en vertsfamilie. Nemnda vil også vise til pkt. 8 i Avtale mellom
Forbrukerrådet, Norsk ReiselivsForum og øvrige medlemmer av Reisegarantifondet. Etter

denne bestemmelse kan en sak avvises dersom den reiser bevisspørsmål som vanskelig kan
klarlegges under saksbehandlingen eller forøvrig ikke egner seg for behandling i nemnda.

Etter nemndas syn må saken avvises også under henvisning til denne bestemmelse.

Dato
10.06.2014

Saksnummer
180/13P

Tjenesteyter
EF

Sakens dokumenter ble lagt frem.

Klager: X

Turarrangør: EF

Antall reisende: 1

Reisens pris: 81.698,-

Saken gjelder:

Saken gjelder opphold som utvekslingselev, England.

Klageren har tatt opp diverse forhold i forbindelse med datterens 1-års opphold som
utvekslingselev på high school i England. Det gjelder bl.a forhold knyttet til vertsfamilien,
personlige eiendeler som har blitt borte etc.

Pakkereiseloven definerer en pakkereise som et «tilrettelagt arrangement» som selges til en
samlet pris og som inneholder minst to av følgende elementer:

1) transport, 2) innkvartering eller 3) andre turisttjenester.

Reklamasjonsnemnda har tidligere behandlet kortvarige studieopphold - f eks språkreiser i
sommerferien - som pakkereiser. Nemnda finner det imidlertid ikke naturlig å betrakte et 1-
års studieopphold som utvekslingsstudent på high school som en pakkereise i lovens forstand
selv om «reisen» er solgt inn for en samlet pris for transport og opphold. Et slikt 1-års opphold
hos en vertsfamilie og på en skole på gymnasnivå inneholder en rekke elementer og reiser
mange spørsmål som faller utenfor den forbrukerbeskyttelse som pakkereiseloven er ment å
dekke - ikke minst når det gjelder forholdet til en vertsfamilie.

Nemnda vil også vise til pkt.8 i Avtale mellom Forbrukerrådet, Norsk ReiselivsForum og øvrige
medlemmer av Reisegarantifondet. Etter denne bestemmelse kan en sak avvises dersom den
reiser bevisspørsmål som vanskelig kan klarlegges under saksbehandlingen eller forøvrig ikke
egner seg for behandling i nemnda.

Etter nemndas syn må saken avvises også under henvisning til denne bestemmelse.

Vedtak:

Saken avvises.

Vedtaket var enstemmig.