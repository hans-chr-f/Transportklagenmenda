Vedtak i Transportklagenemnda - Sjø

Sammendrag

Krav om frafall av gebyr.

Dato
09.11.2022

Saksnummer
2022-02300

Tjenesteytere
Torghatten Nord

Klager har i det vesentlige anført

Klager som er engelsktalende (til sammen tre personer) reiste fra Sandvikvåg til Halhjem
den 19. september 2022. Klager fulgte bilens GPS og den ba de om å holde til høyre side,
noe de gjorde. Da fergen ankom kjørte klager om bord, men før de kjørte om bord kom
en ansatt opp til deres bil og skrek på norsk deretter på engelsk. Han forklarte at de
hadde kjørt feil og dermed ikke registrert bilen som betalt i AutoPASS. Klager hadde ikke
kommet om bord enda og ønsket da å dra tilbake for å kjøre gjennom AutoPASS, men
fikk beskjed om at det var for sent og de måtte komme seg om bord slik at de kunne
håndtere bompengene. Den ansatte kom tilbake og ga klager et gebyr på kr. 2100 for at
de ikke hadde betalt for overfarten.

Klage krever å få slettet dette gebyret på kr. 2100.

Tjenesteyterne har i det vesentlige anført
Torghatten Nord har anført at kjøretøyet til klager ble stopper i en billettkontroll på vei
fra Sandvikvåg kl. 14:50 den 19. september 2022.

Kjøretøyet ble først observert ved å krysse forbudsskiltet ved å kjøre inn på rett fil til rett
ferge fra feil side, og deretter ved påstigning ble det gitt beskjed om at de måtte kjøre
tilbake og ned i rett kjørefelt for å bli registrert for betaling, men velger å ignorere dette
og bare rygget til nærmeste skilt og kjørte så inn på fergen igjen.

Torghatten Nord AS kan ikke imøtekomme klagers krav.

Nemnda bemerker

Klager krever å få slette gebyr på kr. 2100,- fra AutoPASS.

Klager har kjørt inn på fergen via feil kjørefelt, og ikke blitt registrert i AutoPASS anlegget.
Klager anfører at de ikke rakk å kjøre tilbake og rundt da dette ble påpekt. Tjenesteyter
har anført at de fikk muligheten til å kjøre tilbake, men ignorerte dette. 

Transportklagenemnda Sjø finner ikke at klager gis medhold.

Nemnda viser til tidligere avgjørelser om samme problematikk, og bemerker at det
er den reisende som er ansvarlig for å kjøre i riktig kjørefelt og bli registrert gjennom
AutoPASS. Unnlatelse av dette medfører tilleggsgebyr.

Vedtak

Transportklagenemnda sjø finner ikke å anbefale at klager gis medhold.