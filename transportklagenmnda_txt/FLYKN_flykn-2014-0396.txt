Vedtak i Transportklagenemnda - Fly

Sammendrag

Krav om erstatning for tapt bagasje.

Dato
10.11.2014

Saksnummer
396/14F

Tjenesteyter
Austrian Airlines

Krav om erstatning for tapt bagasje.

Klager har i det vesentlige anført:

Klager reiste fra Oslo til Kairo via Wien den 18. desember 2013 med OS332/OS863. Da klager
ankom Kairo var ikke bagasjen ankommet. Da klager mottok bagasjen den 21. desember
oppdaget han at noe av innholdet i var borte.

Klager mener han har krav på refusjon både fra forsikringsselskap og fra flyselskapet.

Klager krever refundert tapt innhold i bagasje for til sammen kroner 7 200. Videre krever
klager 60 USD per person per dag i tiden mens bagasjen var borte, USD 360.

Det vises for øvrig til klagers brev.

Austrian Airlines har i det vesentlige anført:

Klagers forsikringsselskap har allerede krevd erstatning fra Austrian Airlines for klagers
bagasje. Flyselskapet kan ikke utbetale erstatning til både klager og til forsikringsselskapet.
Klager bes henvende seg til sitt forsikringsselskap.

Klagers krav om daglig erstatning på USD 60 per person er ikke tråd med
Montrealkonvensjonen, og avvises derfor.

Austrian Airlines kan ikke imøtekomme klagers krav om dobbel erstatning.

Nemnda bemerker:

Flyselskapet er i henhold til luftfartsloven § 10-20 ansvarlig for tap som følge av forsinkelse
ved av bagasje. Med tap regnes så vel økonomisk som ikke-økonomisk tap, jf. Eu
domstolens dom av 6. mai 2010, Walz-Clickair (C-63/09). Dommen gjelder erstatning etter
Montrealkonvensjonen. Etter nemndas vurdering gir dommen også føringer for tolkingen av
luftfartsloven.

Flyselskapet er videre ansvarlig for tap som følge av at innsjekket bagasje blir skadd eller går
helt eller delvis tapt som følge av hendelser under lufttransport, jf. luftfartsloven § 10-18.

Klager har oppgitt sitt tap til NOK 7 200. Tapet er dekket av klagers forsikringsselskap. Klager
kan ikke kreve det samme beløpet av Austrian Airlines.

Klager har videre krevd erstattet 360 USD. Nemnda finner ikke sannsynliggjort at klager har
hatt dette tapet.

Nemnda finner etter dette ikke å kunne anbefale at klager gis medhold.

Vedtak:

Transportklagenemnda - fly finner ikke å kunne anbefale at klager gis medhold.

Vedtaket var enstemmig.