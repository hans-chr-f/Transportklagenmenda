Vedtak i Transportklagenemnda - Sjø

Sammendrag

Feilbelastninger bompengebrikke

Dato
21.01.2020

Saksnummer
2019-01461

Tjenesteytere
Fjord1 AS
Skyttel AS

Klager har i det vesentlige anført

Klagen gjelder påståtte feilbelastninger på bompengebrikker. Klager har fremlagt
korrespondanse med bompengeselskapet Vegamot, B&T Signaal/Skyttel AS samt Statens
Vegvesen.

Tjenesteyterne har i det vesentlige anført
Fjord1 har henvist til at klagen gjelder bompengeselskapet og at Fjord1 ikke har noe
ansvar i saken.

Skyttel AS viser til at avtalen har vært stengt perioder på grunn av manglende innbetaling
av forskudd.

Nemnda bemerker

Nemnda legger ut fra den korrespondanse som er fremlagt av klager til grunn at
klager har en hovedavtale med bomselskapet Vegamot om bompengebrikker og en
tilleggsavtale med Skyttel AS (tidligere B&T Signaal) for ferjen Flakk-Rørvik som driftes
av Fjord1. Tilleggsavtalen innebærer rabatter for det aktuelle ferjesambandet og betales
forskuddsvis. Dersom forskuddsbetaling mangler, belastes reisen gjennom Vegamot og
uten rabatt.

Klagen gjelder spørsmål om manglende betaling i perioder og en rekke feilbelastninger. 

Nemnda legger til grunn Skyttel AS/AutoPass ferje er rett motpart i saken. 

Nemnda finner uansett at påstanden om feilbelastninger reiser
bevisspørsmål som vanskelig kan klarlegges under den saksbehandling som
forutsettes i Transportklagenemnda og at saken må avvises i medhold av
Transportklagenemndforskriften § 6-2 d).

Vedtak

Saken avvises fra behandling i Transportklagenemnda.