Vedtak i Transportklagenemnda - Fly

Sammendrag

Krav om refusjon av billetter grunnet ruteendring.

Dato
13.11.2015

Saksnummer
0275/15F

Tjenesteyter
Air Berlin

Klager har i det vesentlige anført:

Klager hadde bestilt en reise t/r Oslo - Roma via Berlin for reise 14. - 18. mai 2015. Den 14.
november 2014 mottok klager en ruteendring fra flyselskapet. Endringene gjorde at klager
ikke ønsket på benytte seg av flybillettene.

Air Berlin har lovet klager full refusjon, men han har ikke mottatt pengene.

Klager krever rettmessig full refusjon av de ubenyttede flybillettene.

Air Berlin har ikke avgitt uttalelse til nemnda. Til klager har selskapet i det vesentlige
anført:

Air Berlin beklager hendelsen, og vil refundere klagers billetter. Pengene overføres kortet som
ble benyttet som betaling.

Nemnda bemerker:

Før saken behandles i nemnda, skal partene gis mulighet til å uttale seg om både faktiske og
rettslige sider av saken. Dersom partene ikke benytter seg av sin adgang til å uttale seg, kan
nemnda likevel treffe vedtak på grunnlag av de opplysninger som er fremkommet tidligere i
saken, jf. transportklagenemndforskriften § 5-3.

Klagen er forelagt Air Berlin ved nemndas e-post av 24. Mars 2015med frist til 11. mai 2015
for eventuelle bemerkninger. I e-posten opplyses det bl.a. om at flyselskapet har bevisbyrden
ved påberopelse av ekstraordinære omstendigheter som kan gi grunnlag for fritak for ansvar.
Det fremgår videre at nemnda vil legge passasjerens opplysninger til grunn dersom disse
ikke imøtegås av flyselskapet. Det blir også opplyst at saken vil bli forelagt nemnda selv om
flyselskapet ikke avgir uttalelse.

Air Berlin har ikke avgitt uttalelse til nemnda. Nemndas avgjørelse treffes på bakgrunn av de
foreliggende opplysninger.

Nemnda legger på bakgrunn av de foreliggende opplysninger til grunn at Air Berlin endret
rutetidene. Klager ønsket ikke å benytte seg av billetter med nye tider. Han har da rett til
refusjon av hele billettprisen, jf. EU-forordning 261/2004 artikkel 5, jf. artikkel 8. Air Berlin har
erkjent dette, men har likevel ikke refundert billettprisen. Nemnda anbefaler at dette gjøres
snarest.

Vedtak:

Transportklagenemnda-fly anbefaler at Air Berlin refunderer hele billettprisen snarest.

Vedtaket var enstemmig.