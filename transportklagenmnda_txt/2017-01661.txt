Vedtak i Transportklagenemnda - Fly

Sammendrag

Krav om standarderstatning grunnet kansellering.

Dato
08.05.2018

Saksnummer
2017-01661

Tjenesteytere
BMI

Klager har i det vesentlige anført

Klager skulle reise fra Newcastle til Stavanger den 11. juni 2017 kl 13.10 med BM1135.
Avgangen ble kansellert like før avgang. Klager ble booket om til BM1133 påfølgende dag
kl 11.15. 

Klager krever standarderstatning 250 euro per person i henhold til EU-forordning
261/2004.

Tjenesteyterne har i det vesentlige anført
BMI har ikke avgitt uttalelse til nemnda vedrørende kanselleringen. Til klager har
selskapet i det vesentlige anført:

Flight BM1134 ble kansellert som følge av operasjonelle årsaker. Hendelsen er ikke
kompensasjonsberettiget i henhold til EU-forordning 261/2004, da årsaken var
ekstraordinære omstendigheter utenfor flyselskapets kontroll.

Nemnda bemerker

Flyselskapet BMI - British Midland - har tross oppfordring ikke avgitt uttalelse til nemnda.
Nemnda treffer vedtaket på grunnlag av opplysningene som er fremkommet tidligere i
saken, jf transportklagenemndforskriften § 5-3 tredje ledd.

Nemnda legger således til grunn at klager og reisefølget (til sammen to personer) kom
om lag 12 timer forsinket frem til sitt endelige bestemmelsessted Stavanger. Han krever
nå standarderstatning i henhold til EU-forordning 261/2004.

Kansellering gir passasjeren rett til standarderstatning med mindre flyselskapet godtgjør
at innstillingen skyldtes ekstraordinære omstendigheter som ikke kunne vært unngått
selv om alle rimelige tiltak var truffet, jf EU-forordning 261 / 2004 artiklene 5 og 7.

BMI har som nevnt ikke avgitt uttalelse til nemnda. Til klager har flyselskapet uttalt
av kanselleringen ble forårsaket av operasjonelle årsaken. BMI har ikke forklart dette
nærmere eller fremlagt noen dokumentasjon. Selskapet har følgelig ikke godtgjort at
kanselleringen skyldtes en ekstraordinær omstendighet som ikke kunne vært unngått.
Klager har da rett til standarderstatning på 250 euro per person.

Vedtak

Transportklagenemnda - fly anbefaler at BMI betaler standarderstatning til klageren med
250 euro per person.