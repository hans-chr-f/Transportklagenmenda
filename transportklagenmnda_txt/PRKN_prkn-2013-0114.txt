Vedtak i Pakkereisenemnda

Sammendrag

Saken gjelder endring av reisens innhold.

Dato
..

Saksnummer
114/13P

Tjenesteyter
Oska Travel

Sakens dokumenter ble lagt frem.

Klager: X

Turarrangør: Oska Travel

Reisemål: Italia

Antall reisende: 4

Reisens pris: 15.823 nok.

Tidsrom: 230413 - 300413

Saken gjelder:

Saken gjelder endring av reisens innhold.

Klager anfører at de var påmeldt en rundreise Rimini-Slovakia-Kroatia-Rimini.

Dagen etter ankomst fikk de beskjed om at Kroatia-delen av turen var avlyst og at de hadde
blitt overført til en tur som het Bella Italia, som de ikke hadde noe ønske om å delta i og ikke
var interessert i. De krever kompensasjon.

Oska Travel har beklaget endringen i programmet. Det ble betalt € 50 for dette og Oska
vil nå gi ytterligere kr.750,- i kompensasjon, som sammenlagt vil bli ca. 30 % av reisens
pris.

Nemnda bemerker:

En pakkereise er mangelfull hvis den avviker fra det som er avtalt eller forutsatt i avtalen, jf.
pakkereiseloven § 6-1. Mangler kan gi grunnlag for prisavslag.

Hvis det foreligger vesentlige mangler og formålet med reisen av den grunn blir vesentlig
forfeilet, kan avtalen heves og det innbetalte kreves tilbakebetalt, § 6-3.

Etter programmet var dette en 8 dagers tur hvor dag 1 og 8 var reise fra og til Norge. Dag 3
skulle de ha reist fra Rimini og via Slovenia til Kroatia, hvor de skulle være før de returnerte
til Rimini for hjemreise til Norge. En vesentlig del av turen skulle følgelig tilbringes i Kroatia.
Når denne del av turen ble avlyst, foreligger det etter nemndas mening en vesentlig mangel
som gjorde at reisen av den grunn ble vesentlig forfeilet, jf. § 6-3 i pakkereiseloven. Klager har
dermed rett til å heve avtalen og få reisens pris tilbakebetalt.

Vedtak:

Reklamasjonsnemnda anbefaler at reisens pris tilbakebetales i sin helhet.

Vedtaket var enstemmig.