Vedtak i Transportklagenemnda - Fly

Sammendrag

Krav om standarderstatning som følge av kansellering.

Dato
14.02.2020

Saksnummer
2019-01513

Tjenesteytere
Cobrex Trans
AVIATRADE

Klager har i det vesentlige anført

21. juli 2018 skulle klager og en medpassasjer reise med CBX525 fra Trondheim til
Barcelona. Planlagt avgang fra Trondheim var kl. 11.40. Flyvningen ble imidlertid
kansellert, og klager og medpassasjeren ble omrutet til IB2831, med avgang fra
Trondheim kl. 18.20. Klager og medpassasjeren ankom Barcelona mer enn 6 timer
forsinket.

Klager og medpassasjeren krever standarderstatning i henhold til EU-forordning
261/2004 på grunn av kanselleringen.

Tjenesteyterne har i det vesentlige anført
Cobrex Trans har ikke avgitt uttalelse til nemnda på tross av purring.

Nemnda bemerker

Cobrex Trans har ikke avgitt uttalelse til nemnda. Nemnda treffer vedtaket
på grunnlag av opplysningene som er fremkommet tidligere i saken, jf
transportklagenemndforskriften § 5-3 tredje ledd.

Nemnda legger til grunn at klagers flyvning ble kansellert og at klager og medpassasjeren
kom mer enn tre timer forsinket frem til sitt endelige bestemmelsessted, som var
Barcelona. Klager har fremsatt krav om standarderstatning i henhold til EU-forordning
261/2004. 

Kansellering gir passasjeren rett til standarderstatning med mindre flyselskapet godtgjør
at innstillingen skyldtes ekstraordinære omstendigheter som ikke kunne vært unngått
selv om alle rimelige tiltak var truffet, jf EU-forordning 261/2004 artiklene 5 og 7.

Cobrex Trans  har ikke avgitt uttalelse til nemnda, og selskapet har dermed ikke godtgjort
at kanselleringen skyldtes en ekstraordinær omstendighet som ikke kunne vært unngått.
Klager har etter dette krav på standarderstatning på 400 euro selv, i tillegg til 400 euro
for medpassasjeren, forutsatt at klager fremlegger fullmakt fra medpassasjeren.

Vedtak

Transportklagenemnda - fly anbefaler at Cobrex Trans utbetaler totalt 800 euro i
standarderstatning til klager så snart klager har fremlagt fullmakt fra medpassasjeren.