Vedtak i Pakkereisenemnda

Sammendrag

Krav om prisavslag grunnet balkongens størrelse.

Dato
28.09.2023

Saksnummer
2023-02029

Tjenesteytere
Apollo Reiser AS

Klager har i det vesentlige anført

Klagen gjelder en pakkereise for fem personer med avreise fra Oslo Gardermoen til Split/
Kroatia den 27. mai 2023 og innkvartering på hotell Ringo. Reisefølget har bestilt en 3-
romsleilighet med tre ordinære senger og balkong med begrenset havutsikt, og en 2-
romsleilighet med balkong og havutsikt. Totalpris 26 688 kroner.

Klager skriver at uteplassen er veldig viktig for klager og at man må kunne forvente
at det er plass til alle på balkongen når man bestiller en leilighet med balkong. Klager
bestilte en treromsleilighet med plass til 2-5 personer, jf. hotellbeskrivelsen, men det
fremgikk ikke at det er begrenset plass på balkongen. Klager antok at leiligheten hadde
en balkong som kunne romme det antallet gjester leiligheten er ment for. Leiligheten
hadde imidlertid kun 2 stoler og et lite bord, var ca. 80 cm. bred og var mer som en
luftebalkong enn en balkong. 

Klager skriver at Apollo selv bemerker på mange hotell hvis det er begrenset uteplass, i
dette tilfellet er det ikke bemerket noe når det gjelder hotell Ringo. 

Klager har anført at hun har ringt til Apollo og snakket med to forskjellige konsulenter i
forbindelse med hva en kan forvente vedrørende balkong, og har fått til svar at det bør
være plass til alle. 

Klagers krav: Dekning av tilleggsregningen for hotellet på Makarska; 900 euro, taxi til
Makarska 125 euro, samt dekning for en ødelagt feriedag for fem voksne.

Det vises for øvrig til korrespondanse fra klager.

Tjenesteyterne har i det vesentlige anført

Klager har bestilt en pakkereise for 5 personer 7 dager, med avreise fra Oslo
Gardermoen til Split/Kroatia den 27. mai 2023 og innkvartering på hotell Ringo.
Reisefølget har bestilt en 3-romsleilighet med tre ordinære senger og balkong med
begrenset havutsikt, og en 2-romsleilighet med balkong og havutsikt. Totalpris 26 688
kroner.

Klager bestilte reisen på www.apollo.no den 16. april 2023, og huket da samtidig av
for å ha lest og forstått reisevilkårene. Klager tok kontakt med Apollos personale på
reisemålet via SMS etter innsjekk på hotellet den 27. mai 2023 og oppga at de skal ha
fått feil rom og uteplass. Apollos personale kontaktet hotellet for å undersøke saken,
og hotellet opplyste at klager hadde fått rett romkategori og uteplass i henhold til deres
bestilling. For å dobbeltsjekke kontaktet Apollos personale også Apollos lokal agent/
samarbeidspartner angående dette, som også bekreftet at klager og reisefølget hadde
fått rett romkategorier og balkonger.

Apollos personale undersøkte om det var mulig å bytte rom til andre rom med større
balkong på hotell Ringo som et forsøk på å finne en løsning for klager, men hotellet var
fullbooket. Det ble videre undersøkt ledig kapasitet på andre hoteller etter klagers ønske.
Klager fikk tilbud om å bytte til hotell Lucija i Makarska mot et tillegg på 900 euro (90
euro per dag per leilighet) og takket ja til dette tilbudet.

Apollo anser at det kommer frem av bildene fra hotellet at hotellet har balkonger
av varierende størrelser. Det er ikke spesifisert antall stoler på uteplassene i Apollos
informasjon. 

Bytte av hotell på reisemålet ble organisert og klager ble informert om at det ville
tilkomme en ekstra kostnad for dette. Apollos personale organiserte ny transport fra det
nye hotellet til flyplassen den 3. juni uten ekstra kostnad som en ekstra service ovenfor
reisefølget. Pris for transporten var 130 euro for 5 personer. Klager og reisefølget hadde
ikke bestilt transport til/fra hotell Ringo.

Under "På reisemålet – Hotellinformasjon" har Apollo samlet generell informasjon
man bør vite om Apollos hoteller. Deriblant informasjon om balkong og terrasser
på hotellene: https://www.apollo.no/min-reise/alt-om-charterreisen/pa-reisemalet/
hotellinformasjon
"Hotellrom og leiligheter
Balkong/terrasse o.l.
Begrepet terrasse innebærer som regel beliggenhet på grunnplan. Markbalkong ligger
også på grunnplan, og det er ikke utgang fra balkongen. Balkongenes størrelse kan
variere på samme hotell. Fransk balkong er ofte betegnelsen på en luftebalkong der det
ikke er plass til å sitte. OBS! Selv om leiligheten kan benyttes av flere enn to personer,
er det ikke alltid plass til flere enn to på balkongen. Det er heller ikke alle balkonger/
terrasser som er møblert."

Apollo kan ikke se at det foreligger grunn til prisavslag eller et kostnadsfritt hotellbytte da
de tildelte leilighetene var i henhold til klagers bestilling.

Det vises for øvrig til korrespondanse fra Apollo Reiser AS.

Nemnda bemerker

Klagen gjelder en pakkereise for fem personer med avreise fra Oslo Gardermoen til Split/
Kroatia den 27. mai 2023 og innkvartering på hotell Ringo. Reisefølget har bestilt en 3-
romsleilighet med tre ordinære senger og balkong med begrenset havutsikt, og en 2-
romsleilighet med balkong og havutsikt. Totalpris 26 688 kroner.

Klager bestilte en treromsleilighet med plass til 2-5 personer, jf. hotellbeskrivelsen, men
det fremgikk ikke at det er begrenset plass på balkongen. Klager antok at leiligheten
hadde en balkong som kunne romme det antallet gjester leiligheten er ment for. 

Klagers krav: Dekning av tilleggsregningen for hotellet på Makarska; 900 euro, taxi til
Makarska 125 euro, samt dekning for en ødelagt feriedag for fem voksne.

Etter nemndas vurdering er ikke pakkereisen solgt med informasjon om antall plasser
på balkongen. Tvert imot fremkommer det at Apollo sine hjemmesider at "OBS! Selv om
leiligheten kan benyttes av flere enn to personer, er det ikke alltid plass til flere enn to på
balkongen. Det er heller ikke alle balkonger/terrasser som er møblert."  Etter nemndas
vurdering foreligger det da ikke et avvik mellom avtalen og det som er levert. Nemnda
anbefaler at klager ikke gis medhold.

Vedtak

Pakkereisenemnda anbefaler at klager ikke gis medhold.