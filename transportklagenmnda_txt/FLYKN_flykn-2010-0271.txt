Vedtak i Transportklagenemnda - Fly

Sammendrag

Krav om erstatning for forsinkelse samt kompensasjon for forsinket bagasje.

Dato
04.09.2013

Saksnummer
271/10F

Tjenesteyter
SAS

Krav om erstatning for forsinkelse samt kompensasjon for forsinket bagasje.

Klager har i det vesentlige anført:

Klager skulle 9. mars 2010 reise fra Oslo til New York via Stockholm med SK848/SK903.

På grunn av drivstofflekkasje på SK903 ble han booket om til et fly fra Stockholm via
København til New York.

Dette medførte at han kom frem til New York ca. 5-6 timer forsinket.

Bagasjen ble ytterligere forsinket, ca. 15 timer totalt.

Klager kjøpte ingenting mens han ventet på bagasjen, men ønsker likevel godtgjørelse for for
sent ankommet bagasje, samt standard kompensasjon på grunn av forsinket ankomst.

SAS har i det vesentlige anført:

Man har ikke rett til noen form for kontantutbetaling når bagasjen er forsinket. Man kan
derimot få refundert utlegg av nødvendige innkjøp mens man venter på bagasjen.

SK903 ble kansellert på grunn av drivstofflekkasje. Dette flyet skulle i henhold til rutetabellen
ha landet i New York kl. 13:35. Klager landet i New York kl. 14:44, altså var forsinkelsen på 1
time og 9 minutter, ikke 5-6 timer som klager skriver.

Klager har derfor ikke rett på kompensasjon, og det vises til EU forordning 261/2004 artikkel
5C(iii).

Nemnda bemerker:

Nemnda legger på bakgrunn av de foreliggende opplysninger til grunn at klager ankom
bestemmelsesstedet, Newark, drøyt en time forsinket. En slik forsinkelse gir ikke rett til
erstatning etter EU forordning 261/2004.

Nemnda legger videre til grunn at klagers bagasje kom frem ca 15 timer forsinket. Klager er
ikke påført økonomis tap som følge av forsinkelsen. Etter nemndas vurdering gir ikke denne
forsinkelsen rett til erstatning for den ulempen forsinkelsen medførte.

Nemnda finner etter dette ikke å kunne anbefale at klager gis medhold.

Vedtak:

Flyklagenemnda finner ikke å kunne anbefale at klager gis medhold.

Vedtaket var enstemmig.

Nemnda hadde slik sammensetning ved behandling av saken:

Lagdommer Einar Kaspersen, formann

Elise Korsvik, Forbrukerrådet

Sverre Åril, Forbrukerombudet

Linda Olsen, Norwegian Air Shuttle ASA

Edith Lundem Jakobsen, Lufthansa German Airlines