Vedtak i Transportklagenemnda - Fly

Sammendrag

Krav om refusjon av skatt på ubenyttet flystrekning.

Dato
14.03.2017

Saksnummer
2016-00541

Tjenesteytere
Emirates

Klager har i det vesentlige anført

Klager skulle reise fra Bergen til Thiruvananthapuram India, via Stockholm og Dubai den
18. mars 2016 med SAS og Emirates. Grunnet overbooking ble klager booket om til neste
dag med KLM og Qatar Airways.

Klagers medreisende har fått refusjon av skatter på ubenyttet billett med Emirates den
18. mars, men klager selv får avslag. 

Klager krever refusjon av skatter på ubenyttet flybillett, kroner 1 468, 96.

Tjenesteyterne har i det vesentlige anført
Emirates har ikke avgitt uttalelse til nemnda. Til klager har selskapet i det vesentlige
anført:

Da klagers billett er benyttet i sin helhet, er det dessverre ingen refusjon.

Emirates kan ikke imøtekomme klagers krav.

Nemnda bemerker

Flyselskapene er pålagt å kreve inn skatter og avgifter av hver reisende passasjer for
myndigheter og flyplasser. Flyselskapene blir bare avkrevd disse skattene og avgiftene
hvis passasjeren faktisk velger å reise. Hvis passasjeren ikke benytter seg av sin planlagte
reise, har han eller hun rett til å få refundert forskuddsbetalte skatter og flyplassavgifter.

Flyselskapene skal videre gi passasjerer som nektes ombordstigning mot sin vilje, jf EU-
forordning 261 / 2004 artikkel 4, valget mellom refusjon av flybillettprisen eller omruting ,
jf artikkel 8. Omruting kan skje ved bruk av et annet flyselskap.  

Klageren ble nektet ombordstigning 18.03.2016 på grunn av overbooking, og ble booket
om til en flygning dagen etter med et annet flyselskap. 

Slik nemnda ser det må klageren her sies å ha valgt omruting, og dermed valgt å benytte
seg av sin planlagte reise. At han ble booket om til en flygning en dag senere enn planlagt
og til et annet flyselskap, endrer ikke på dette. Klageren har etter dette ikke krav på
refusjon av skatter og avgifter.

Vedtak

Transportklagenemnda - fly anbefaler ikke at klageren gis medhold.