Vedtak i Transportklagenemnda - Fly

Sammendrag

Krav om standarderstatning grunnet ruteendring.

Dato
17.11.2021

Saksnummer
2021-00763

Tjenesteytere
SAS

Klager har i det vesentlige anført

Klager hadde bestilt en reise med SAS fra Oslo til Faro for reise 8. mai 2020 med SK4707,
avg kl 13.00 ank kl 16.10. 
Den 9. april ble avgangen kansellert, og klager ble booket om til ny avgang via
København kl 11.40 med ankomst Faro kl 17.55, med flight SK1467 og SK2823. 

Disse avgangene ble kansellert den 21. april, og klager ble på ny booket om, denne
gangen via Stockholm kl 09.50 med ankomst Faro kl 18.35. 

Klager krever standarderstatning 400 euro i henhold til EU-forordning 261/2004.

Tjenesteyterne har i det vesentlige anført
SK4707, SK1467 og SK2823 ble kansellert grunnet den pågående covid-19 pandemien. 

SK4707 ble kansellert den 9. april, og klager ble booket om via København med SK1467
og SK2823. 

SK1467 og SK2823 ble kansellert den 21. april. Klager valgte deretter den 2. mai å booke
om til å reise via Stockholm kl 09.50 med ankomst Faro kl 18.35. Flyene gikk og klager
reiste på disse avgangene. 

Kanselleringene er ikke kompensasjonsberettiget i henhold til EU-forordning 261/2004,
da klager ble informert om ruteendringene mer enn 14 dager før avreise. 

SAS kan ikke imøtekomme klagers krav om standarderstatning.

Nemnda bemerker

En ruteendring innebærer kansellering av en avtalt flygning. Kansellering gir grunnlag for
standarderstatning etter EU-forordning 261/2004 artikkel 5 og 7 med mindre flyselskapet
kan bevise at passasjeren har fått informasjon om endringen minst 2 uker før planlagt
avgangstid. Basert på sakens opplysninger legger nemnda til grunn at klagers flyvninger
mellom Oslo og Faro ble kansellert mer enn 14 dager i forveien. Klager har derfor ikke
rett på standarderstatning i henhold til EU-forordning 261/2004 artikkel 5 nummer 1
bokstav c punkt i).

Vedtak

Transportklagenemnda kan ikke anbefale at klager gis medhold.