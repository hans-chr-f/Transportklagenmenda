Vedtak i Transportklagenemnda - Fly

Sammendrag

Krav om standardkompensasjon og refusjon
av utgifter til hotellovernatting ved forsinkelse.

Dato
20.06.2018

Saksnummer
2017-02170

Tjenesteytere
Norwegian

Klager har i det vesentlige anført

Klager skulle reise med Norwegians flyvning D81831 fra Bergen (BGO) til Providence
(PVD) 23. juli 2017 kl. 16.40. Flyvningen ble kansellert. 

Klager mistet blant annet forhåndsbestilt overnatting i Providence, og har fremsatt krav
om refusjon av totalt 272,25 amerikanske dollar, samt standardkompensasjon i henhold
til EU-forordning 261/2004 på 600 euro.

Tjenesteyterne har i det vesentlige anført
Norwegians flyvning D81831 fra Bergen til Providence 23. juli 2017 ble kansellert. 

Norwegian har imøtekommet klagers krav om standardkompensasjon i henhold til EU-
forordning 261/2004 på 600 euro. 

Klager har fremsatt krav om refusjon av utgifter for forhåndsbestilte tjenester ved
ankomst til Providence. Norwegian anfører at de i tilfeller hvor passasjeren har krav
på standardkompensasjon, men også har fremsatt krav om erstatning på annet
grunnlag, skal kun EU-erstatningen utbetales dersom klagers krav ikke overstiger
standardkompensasjonssummen. I dette tilfellet er 600 euro tilstrekkelig til å dekke
klagers utgifter, og Norwegian avviser på dette grunnlag klagers krav.

Nemnda bemerker

Norwegian bestrider ikke at klager har krav på standarderstatning på 600 euro.

Klager har i tillegg krevd dekket diverse utgifter til forhåndsbestilt hotell mv. på totalt
272,25 USD.

Etter EU-forordningens artikkel 12 skal standarderstatning etter forordningen trekkes
fra erstatning på annet grunnlag. Passasjeren har således alltid krav på å få utbetalt
standarderstatningen dersom vilkårene er til stede for dette. Har passasjeren også rett
til erstatning på annet grunnlag, og denne erstatning overstiger standarderstatningen,
kommer standarderstatningen til fradrag. Overstiger standarderstatningen etter EU-
forordningen annen erstatning, utbetales kun standarderstatningen. Det er tilfellet i
denne saken.

Vedtak

Transportklagenemnda - fly anbefaler ikke at klager gis medhold.