Vedtak i Transportklagenemnda - Fly

Sammendrag

Krav om standardkompensasjon ved forsinkelse.

Dato
19.12.2019

Saksnummer
2019-03369

Tjenesteytere
Norwegian Air Shuttle

Klager har i det vesentlige anført

Klager skulle reise med Norwegians flyvning DY1336 fra Stavanger (SVG) til London -
Gatwick (LGW) 5. juli 2019 kl. 19.45. Flyvningen ble forsinket med cirka tre timer, og
klager har på denne bakgrunn fremsatt krav om standardkompensasjon i henhold til EU-
forordning 261/2004 på 250 euro.

Tjenesteyterne har i det vesentlige anført
Klagen gjelder krav om standardkompensasjon for forsinkelse på Norwegians flyvning
DY1336 fra Stavanger til London 5. juli 2019. 

Passasjeren møtte ikke opp til innsjekking og reiste ikke med flyvningen. Det vises i
denne forbindelse til fremlagt dokumentasjon, hvor det fremgår at passasjeren var "no
show"; hvilket tilsier at han aldri sjekket inn. 

Norwegian har vist til at AESA, det spanske luftfartstilsynet, anser at når en passasjer
ikke reiser med flyvningen, har ikke flyselskapet plikt til å utbetale kompensasjon ved
uregelmessigheter. Selv om avgjørelsene ikke er bindende, må en slik avgjørelse benyttes
i tolkingen av EU-forordningen. 

På bakgrunn av det ovennevnte har Norwegian avvist klagers krav.

Nemnda bemerker

Norwegian har vist til at klager ikke møtte opp til flyvingen den aktuelle dagen, og heller
ikke ved innsjekking. Det er fremlagt dokumentasjon på dette. 

For å ha krav på erstatning for forsinkelse i henhold til forordningen, må det etter
nemndas syn være en forutsetning at klager rent faktisk har møtt opp til flyvingen.

AESA, det spanske luftfartstilsynet, har også vurdert spørsmålet slik. Klager har ikke
kommentert Norwegians tilsvar, og nemnda legger derfor til grunn at han ikke møtte.

Nemnda kan ikke se at klager har krav på standarderstatning.

Vedtak

Transportklagenemnda - fly anbefaler ikke at klager gis medhold.