Vedtak i Pakkereisenemnda

Sammendrag

Reise til Gran Canaria, 1. - 15. januar 2010. Krav om
refusjon av reisens pris grunnet hendelse på flyturen ned.

Dato
..

Saksnummer
45/10

Tjenesteyter
Star Tour AS

Klager: X

Turarrangør: Star Tour AS

Antall reisende: 3

Reisens pris: 13.594

Saken gjelder:

Reise til Gran Canaria, 1. - 15. januar 2010. Krav om refusjon av reisens pris grunnet hendelse
på flyturen ned.

Klager har i det vesentlige anført:

Da klagerne kom inn på flyet, satt det noen meget berusede personer på deres seter.
Personene flyttet seg til setene foran klagerne.

De hadde både medbrakt alkohol og fikk i tillegg kjøpe.

I løpet av flyturen slo en av de berusede personene klagers mann hardt i hodet.

Disse folkene ble flyttet bak i flyet. Da opplevde klager noe som var svært ærekrenkende for
henne. De flyttet også på klagerne.

Da klager spurte hvorfor, svarte flyvertinnen høylydt at klager var full.

Dette var ikke riktig. Klager ble opprørt og følte seg ærekrenket.

Ferien ble på det nærmeste ødelagt av dette. Klager krever refundert det de betalte for turen,
samt en skriftlig beklagelse fra flyvertinnen.

Star Tour har i det vesentlige anført:

Mannskapet om bord vurderte situasjonen slik at det ble nødvendig å flytte klagerne til et
annet sted på flyet. Videre ble klagerne ikke servert alkoholholdige drikker på hjemreisen.

Star Tour har ikke myndighet til å overprøve kapteinens suverenitet på dette området. Star
Tour kan ikke imøtekomme kravet om reisens pris refundert.

Nemnda bemerker:

Flyets kaptein har ansvaret for forholdene om bord. Dersom passasjerer er beruset, og
dette fører sjenanse for andre eller fare for sikkerheten, har kapteinen anledning til å flytte
passasjerer m.v.

Det står i dette tilfellet påstand mot påstand om hva som var grunnen til at klagerne ble
flyttet på flyet. Nemnda finner det ikke mulig å ta stilling til saken ut fra de foreliggende
opplysninger. For å få klarhet i spørsmålet er det nødvendig med muntlig forklaring fra de
involverte personer. Det har ikke nemnda anledning til.

Saken blir etter dette å avvise, jf nemndsavtalen pkt 8 annet avsnitt bokstav c).

Vedtak:

Saken avvises.

Vedtaket var enstemmig.

Nemnda hadde slik sammensetning ved behandling av saken:

Lagdommer Einar Kaspersen, formann

Elise Korsvik, Forbrukerrådet

Anne-Haugen-Flermoe, Forbrukerrådet

Marianne Delbekk, Apollo Reiser AS

Anita Agnemyr, Detur Norway AS