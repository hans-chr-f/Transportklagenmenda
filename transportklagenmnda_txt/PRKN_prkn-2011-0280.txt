Vedtak i Pakkereisenemnda

Sammendrag

Saken gjelder støy på hotell i Kemer, Tyrkia.

Dato
03.05.2012

Saksnummer
280/12

Tjenesteyter
Tyrkiareiser AS

Klager: X

Turarrangør: Tyrkiareiser AS

Antall reisende: 2

Reisens pris: kr 15.780

Saken gjelder:

Saken gjelder støy på hotell i Kemer, Tyrkia.

Klager anfører at rommet de fikk lå rett over hovedinngangen til hotellet.

De opplevde trafikkbråk av busser og biler natt og dag.

Det verste var nattebråk fra diskoteket - både fra musikken og fra gjester når diskoteket
stengte.

Også bråk fra folk som løp i gangene og banket i veggene var generende.

Klage til resepsjonen hjalp ikke.

Tyrkiareiser har anført at det i beskrivelsen er gjort oppmerksom på at hotellet har barer,
restauranter og diskotek. Det kunne ha vært mulig med bytte av rom etter en uke, men klager
tok ikke kontakt igjen med Tyrkiareiser representant etter at hun hadde vært i kontakt med
klager om bråk i korridorene.

Nemnda bemerker:

En pakkereise er mangelfull når den avviker fra det som er avtalt eller forutsatt i avtalen - § 6-1
i lov om pakkereiser. Mangler kan gi grunnlag for prisavslag med mindre de avhjelpes innen
rimelig tid.

I dette tilfelle måtte klager etter nemndas mening være forberedt på at det kunne være støy
fra diskotek og barer i og med at fremgår av beskrivelsen at dette finnes. At man kan være

«uheldig» og bli plassert over eller i nærheten av en hovedinngang, er også noe man må være
forberedt på.

Hadde klager tatt opp med Tyrkiareisers stedlige representant muligheten for å bytte rom,
kunne problemene også muligens ha blitt avhjulpet.

Dette ble imidlertid ikke gjort, bortsett fra en henvendelse angående bråk i korridoren. Alt i alt
kan nemnda ikke finne grunnlag for noen kompensasjon i dette tilfelle.

Vedtak:

Reklamasjonsnemnda for pakkereiser kan ikke anbefale at det utbetales noen kompensasjon.

Vedtaket var enstemmig.

Nemnda hadde slik sammensetning ved behandling av saken:

Lagdommer Svein Dahl, Formann

Pål Martin Andersen, Forbrukerrådet

Silje Østby Jystad, Forbrukerrådet

Vigdis Fiske Amisol AS

Hanne Åsell, Star Tour AS