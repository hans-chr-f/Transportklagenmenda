Vedtak i Transportklagenemnda - Fly

Sammendrag

Krav om standarderstatning grunnet kansellering.

Dato
11.01.2018

Saksnummer
2017-01113

Tjenesteytere
SAS

Klager har i det vesentlige anført

Klager skulle reise fra Oslo til Stavanger den 17. februar 2017 kl 17.10 med SK4043.
Avgangen ble kansellert, og klager ble booket om til neste fly kl 20.20.

Klager krever standarderstatning 250 euro i henhold til EU-forordning 261/2004.

Tjenesteyterne har i det vesentlige anført
SK4043 ble kansellert grunnet restriksjoner på Gardermoen fastsatt av ATC(Air Traffic
Control). Det oppstod forsinkelser og endrede slottider som følge av værforhold.
Dette var en dag med mye værproblemer i både Oslo og Tromsø. Det vises til fremlagt
dokumentasjon. 

Hendelsen er ikke kompensasjonsberettiget i henhold til EU-forordning 261/2004, da
årsaken var ekstraordinære omstendigheter utenfor SAS' kontroll. 

SAS har gjort hva de kunne for å få klager frem til endelig bestemmelsessted så raskt
som mulig, han ble booket om til neste ledige avgang kl 20.20.

SAS kan ikke imøtekomme klagers krav om standarderstatning.

Nemnda bemerker

Kansellering gir rett til standarderstatning med mindre flyselskapet godtgjør at
innstillingen skyldtes ekstraordinære omstendigheter som ikke kunne vært unngått selv
om alle rimelige tiltak var blitt truffet, jf EU-forordning 261/2004 artikkel 5 og 7. 

Værforhold som påvirker flytrafikken ved at det ikke er mulig å lande / ta av, ved at det
oppstår store forsinkelser med videre, kan være en slik ekstraordinær omstendighet som
medfører at den reisende ikke har krav på erstatning. Dette må vurderes konkret. Det
kreves ikke at værforholdene er den direkte utløsende årsaken. Det er tilstrekkelig at de
vanskelige værforholdene utgjør en indirekte årsak til kanselleringen.

Nemnda legger på bakgrunn av de foreliggende opplysninger til grunn at SAS har
godtgjort at kanselleringenn skyldtes været, og at det var en slik ekstraordinær
omstendighet som ikke kunne vært unngått og at alle rimelig tiltak ble truffet for å unngå
forsinkelsene. Klager ble booket om til neste ledige flyging kl. 20.20 samme dag.

Dette medfører at klager ikke har krav på standarderstatning.

Vedtak

Transportklagenemnda - fly finner ikke å anbefale at klager gis medhold.