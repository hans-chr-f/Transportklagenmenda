Vedtak i Transportklagenemnda - Fly

Sammendrag

Krav om standardkompensasjon.

Dato
18.05.2022

Saksnummer
2022-00622

Tjenesteytere
Turkish Airlines

Klager har i det vesentlige anført

Klager og hans kone skulle reise den 23. mars 2022 med TK1752 fra Oslo til Istanbul kl.
12:05.
Avgangen ble forsinket med 3 timer og 58 minutter. Klager fikk oppgitt at det var feil på
en bensinpumpe som måtte repareres før avgang. Klager ble ikke tilbudt mat og drikke i
ventetiden.
Klager krever standardkompensasjon.

Tjenesteyterne har i det vesentlige anført
Turkish Airlines har forklart at forsinkelsen skyldtes at det ble oppdaget en teknisk feil før
avgang, og at dette var utenfor selskapets kontroll. Turkish Airlines kan ikke imøtekomme
klagers krav om standardkompensasjon

Nemnda bemerker

En passasjer som kommer mer enn 3 timer forsinket frem til sitt endelige
bestemmelsessted, har rett til standarderstatning med mindre flyselskapet godtgjør at
forsinkelsen skyldtes ekstraordinære omstendigheter som ikke kunne vært unngått selv
om alle rimelige tiltak var truffet, jf EU-forordning 261/2004 artiklene 5, 6 og 7, samt EU-
domstolens avgjørelser i sakene Sturgeon-Condor av 19.11.2009 (C-402/07) og Nelson
med flere av 23.10.2012 (C-581/10.

Turkish Airlines har opplyst at forsinkelsen skyldtes teknisk feil før avgang, uten at dette
er videre dokumentert av flyselskapet. Nemnda mener at flyselskapet ikke har godtgjort
at forsinkelsen ikke kunne vært unngått selv om alle rimelige tiltak var truffet. Klager og
hans kone har krav på standarderstatning.

Vedtak

Transportklagenemnda anbefaler at Turkish Airlines betaler 400 euro i
standarderstatning per passasjer.