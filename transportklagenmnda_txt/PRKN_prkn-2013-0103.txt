Vedtak i Pakkereisenemnda

Sammendrag

Saken gjelder sykdom grunnet dårlig rengjøring.

Dato
..

Saksnummer
103/13P

Tjenesteyter
Solgruppen AS

Sakens dokumenter ble lagt frem.

Klager: X

Turarrangør: Solgruppen AS

Reisemål: Spania, Albir

Antall reisende: 2

Reisens pris: 20.380,-

Tidsrom: 061012 - 201012

Saken gjelder:

Saken gjelder sykdom grunnet dårlig rengjøring.

Klager anfører at hun ble syk grunnet dårlig rengjøring og havnet på sykehus.

Det hindret ham i å utføre jobben som installatør og han tapte derfor arbeidsinntekt.

Solgruppen har beklaget at renholdet de første dagene ikke fungerte.

Etter at klager hadde tatt dette opp med det stedlige kontoret, ble hotellet kontaktet. Etter det
hørte de ikke mer fra klager under oppholdet.

Solgruppen har tilbudt kr.1.000,- for mangelfullt renhold de første dagene

Nemnda bemerker:

En pakkereise er mangelfull hvis den avviker fra det som er avtalt eller forutsatt i avtalen, jf.
pakkereiseloven § 6-1. Mangler kan gi grunnlag for prisavslag med mindre de avhjelpes innen
rimelig tid etter at kunden har meldt fra.

Dersom uakseptable hygieniske forhold på bostedet medfører sykdom for den reisende, kan
dette utgjøre en mangel som kan berettige til prisavslag.

Nemnda finner det imidlertid ikke sannsynliggjort at det i dette tilfelle er årsakssammenheng
mellom dårlig renhold og klagers sykdom. Den fremlagte legeerklæring fra klagers fastlege gir
heller ikke grunnlag for en slik konklusjon. Det synes imidlertid klart at renholdet på stedet
ikke var tilfredsstillende de første dagene. Nemnda finner at den tilbudte kompensasjon på
kr.1.000,- er et passende prisavslag for dette.

Vedtak:

Reklamasjonsnemnda kan ikke anbefale prisavslag utover det som er tilbudt.

Vedtaket var enstemmig.