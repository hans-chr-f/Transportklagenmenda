Vedtak i Pakkereisenemnda

Sammendrag

Saken gjelder taxi som kjørte til feil flyplass, Alanya.

Dato
..

Saksnummer
148/13P

Tjenesteyter
Detur Norway AS

Sakens dokumenter ble lagt frem.

Klager: X

Turarrangør: Detur Norway AS

Antall reisende: 2

Reisens pris: 8.320 nok

Saken gjelder:

Saken gjelder taxi som kjørte til feil flyplass, Alanya.

Klager anfører at hun bestilte taxi til Gazipassa flyplass kvelden før avreise.

Sjåføren kjørte henne imidlertid til Antalya flyplass. De måtte da finne en annen avgang derfra
og fikk plass på et Norwegian fly. Dette kostet det dobbelte av SAS. Årsaken til at de reiste
hjem tidligere enn planlagt, var sykdom.

Detur anfører at sykdom er noe som må tas opp med reiseforsikringen.

Kunden har selv bedt resepsjonen om å bestille taxi. Feilen kan ikke Detur lastes for.

Nemnda bemerker:

En pakkereise er mangelfull hvis den avviker fra det som er avtalt eller forutsatt i avtalen, jf.
pakkereiseloven § 6-1. Mangler kan gi grunnlag for prisavslag.

I dette tilfelle bestemte kunden selv at hun ville reise tidligere hjem på grunn av sykdom. Hun
ba selv resepsjonen bestille taxi til flyplassen.

Detur var ikke involvert i dette og hadde ikke noe ansvar for det som skjedde.

Når sjåføren kjørte til feil flyplass - muligens på grunn av kommunikasjonsproblemer - er
det noe som faller utenfor turarrangørens ansvarsområde etter pakkereiseloven og avtalen
mellom den reisende og turarrangøren.

Vedtak:

Reklamasjonsnemnda kan ikke anbefale at det gis noen kompensasjon.

Vedtaket var enstemmig.