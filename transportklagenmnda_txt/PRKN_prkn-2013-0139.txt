Vedtak i Pakkereisenemnda

Sammendrag

Saken gjelder problemer på transferbussen til flyplassen, Antalya.

Dato
..

Saksnummer
139/13P

Tjenesteyter
Ving Norge AS

Sakens dokumenter ble lagt frem.

Klager: X

Turarrangør: Ving Norge AS

Reisemål: Tyrkia, Antalya

Antall reisende: 7

Reisens pris: 9.915 nok.

Tidsrom: 230513- 070613

Saken gjelder:

Saken gjelder problemer på transferbussen til flyplassen, Antalya.

Klager anfører at hun og de hun reiste sammen med, måtte forlate bussen på vei til
flyplassen etter at det hadde oppstått uoverensstemmelser ombord.

Dette skyldtes noen frekke unge jenter som var dopet eller fulle.

Klager og hennes reisefølge måtte ta 2 taxier som kostet 880 lira.

Beløpet kreves dekket.

Ving har anført at på grunn av sikkerheten ombord besluttet sjåføren at klagers
reisefølge ikke fikk være med bussen videre. Det ble ved denne vurderingen lagt til
grunn at det var alkohol med i bildet. Ving har refundert kr.90,- per person som var
betalt for busstransporten

Nemnda bemerker:

Etter pkt.7.2.e) i Alminnelige vilkår for pakkereiser skal den reisende ikke opptre slik at
det er til sjenanse for de medreisende eller skaper sikkerhetsmessige eller praktiske
problemer for arrangøren. Den reisende skal rette seg etter anvisninger og pålegg fra den
transportansvarlige. Nemnda kan ikke ta stilling til enkelthetene ved det som skjedde i
bussen.

Nemnda forstår det imidlertid slik at bussjåføren på stedet foretok sin vurdering ut fra
sikkerhetsmessige hensyn og av hensyn til øvrige passasjerer.

Uten å ta standpunkt til skyld og ansvar for episoden finnen ikke nemnda grunnlag for å
overprøve denne beslutningen. Når klager og hennes medreisende har fått refundert det de
hadde betalt for bussen, er det da ikke grunnlag for ytterligere krav.

Vedtak:

Reklamasjonsnemnda for pakkereiser kan ikke anbefale ytterligere tilbakebetaling.

Vedtaket var enstemmig.