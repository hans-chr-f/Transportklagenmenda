Vedtak i Transportklagenemnda - Fly

Sammendrag

Krav om refusjon av utgifter grunnet nektet
ombordstigning som følge av ugyldig visum.

Dato
12.09.2023

Saksnummer
2023-01019

Tjenesteytere
SAS

Klager har i det vesentlige anført

Klager skulle reise fra Stavanger til Miami via København og New York den 20. desember
2022. 

Klager ble nektet ombordstigning, uten noen forklaring på årsaken.  

Klager krever standarderstatning, samt full refusjon av flybilletten NOK 9 590, refusjon av
ubenyttet hotell NOK 6 475.

Tjenesteyterne har i det vesentlige anført
Det er alltid passasjerenes eget ansvar å sørge for at de har dokumentene som kreves
for innreise til landet de skal til, dersom dokumentene er feil kan SAS' ansatte nekte
ombordstigning, da de ikke får komme inn i landet de reiser til.

I dette tilfellet ble passasjeren nektet på grunn av feil visum (ESTA). 

SAS kan ikke imøtekomme klagers krav.

Nemnda bemerker

Passasjerene plikter selv å sørge for å ha nødvendige reisedokumenter, herunder
gyldig pass. Ugyldig pass kan føre til at passasjerene ikke får reise inn i vedkommende
land. Flyselskapet er ansvarlig for å kontrollere at passasjerene har nødvendige
reisedokumenter. Dersom selskapet tar med passasjerer som ikke har papirene i orden,
kan selskapet bli ilagt en bot av vedkommende land. Selskapet må videre besørge retur
av passasjeren. 

Nemnda har mottatt kopi av klagers pass og visum. Klagers passnummer består av
to bokstaver og syv siffer. Passnummeret på klagers visum består kun av seks siffer.
Klagers passnummer stemte derfor ikke overens med passnummeret i hans visum. Da
SAS kontrollerte reisedokumentene på Gardermoen og fant at klagers visum ikke stemte
overens med hans pass, var det korrekt å nekte ham ombordstigning. 

Nemnda kan etter dette ikke anbefale at klager gis medhold.

Vedtak

Transportklagenemnda kan ikke anbefale at klager gis medhold.