Vedtak i Transportklagenemnda - Fly

Sammendrag

Krav om standardkompensasjon og refusjon av nye flybilletter ved kansellering.

Dato
30.04.2019

Saksnummer
2018-01435

Tjenesteytere
Ryanair

Klager har i det vesentlige anført

Klager skulle reise med Ryanairs flyvning FR1037 fra Sandefjord - Torp (TRF) til Tenerife
(TFS) 12. november 2017 kl. 16.10. Flyvningen ble kansellert, og passasjerene måtte kjøpe
nye flybilletter til kroner 8 658. På bakgrunn av kanselleringen har klager fremsatt krav
om standardkompensasjon i henhold til EU-forordning 261/2004 på 250 euro pr. person,
totalt 500 euro for to passasjerer.

Tjenesteyterne har i det vesentlige anført
Passasjerene hadde bestilt en reise med Ryanairs flyvning FR1037 fra Sandefjord - Torp
til Tenerife 12. november 2017. Den 27. september 2017 sendte selskapet et varsel til
passasjerene om at flyvningen var kansellert, og passasjerene ble informert om sine
alternativer. Da dette skjedde utenfor toukersgrensen i EU-forordning 261/2004, har
Ryanair avvist passasjerenes krav.

Nemnda bemerker

Klager skulle reise med Ryanairs flyvning FR1037 fra Sandefjord - Torp (TRF) til Tenerife
(TFS) 12. november 2017. Flyvningen ble innstilt.

Det fremgår av forordning 2004/261 artikkel 5 nummer 1 bokstav c i) at dersom
flyselskapet opplyser om innstilling av en flyvning minst to uker før planlagt avgangstid,
har passasjeren ikke krav på standarderstatning. 

I dette tilfellet fikk klager beskjed om innstillingen den 27. september 2017, altså flere
uker før flyvningen. Klager har derfor ikke krav på standarderstatning etter forordningen.

Vedtak

Transportklagenemnda - fly anbefaler ikke at klager gis medhold.