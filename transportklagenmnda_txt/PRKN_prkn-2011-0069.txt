Vedtak i Pakkereisenemnda

Sammendrag

Avlyst reise til Egypt 3. - 12. mars 2011. Krav om refusjon av innbetalt beløp.

Dato
..

Saksnummer
69/11

Tjenesteyter
Discovertravel

Klager: X

Turarrangør: Discovertravel

Antall reisende: 2

Reisens pris: kr 37.792

Saken gjelder:

Avlyst reise til Egypt 3. - 12. mars 2011. Krav om refusjon av innbetalt beløp.

Nemnda bemerker:

Reklamasjonsnemnda for pakkereiser er opprettet etter avtale mellom

Norsk ReiselivsForum og Forbrukerrådet. I henhold til nemndsavtalen pkt. 6 skal partene gis
anledning til å uttale seg før nemnda behandler saken.

Dersom en part unnlater å komme med uttalelse til nemnda, kan nemnda treffe vedtak på
grunnlag av de opplysninger som er fremkommet tidligere i saken.

Klagen er forelagt Discover Travel med tre ukers frist for bemerkninger.

Discover Travel har ikke avgitt uttalelse til nemnda. Nemnda finner å kunne behandle saken
på bakgrunn av de foreliggende opplysninger.

Nemnda legger på bakgrunn av de foreliggende opplysninger til grunn at reisen ikke ble
gjennomført grunnet urolighetene i Egypt. Klager har i et slikt tilfelle rett til refusjon av
innbetalt beløp.

Nemnda bemerker for øvrig at det var en krigslignende situasjon på reisemålet, noe som ga
klager rett til vederlagsfri avbestilling av reisen etter pakkereiseloven § 4-1.

Vedtak:

Reklamasjonsnemnda for pakkereiser anbefaler at klagerne refunderes kr 37.792

Vedtaket var enstemmig.

Nemnda hadde slik sammensetning ved behandling av saken:

Lagdommer Einar Kaspersen, formann

Elise Korsvik, Forbrukerrådet

Pål M. Andersen, Forbrukerrådet

Mette Lindgren, Apollo Reiser As

Vigdis Fiske, Amisol AS