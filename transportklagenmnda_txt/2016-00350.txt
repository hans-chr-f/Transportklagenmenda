Vedtak i Transportklagenemnda - Fly

Sammendrag

Krav om refusjon av alle ekstra utgifter som påløp grunnet mistet connecting flight.

Dato
30.01.2017

Saksnummer
2016-00350

Tjenesteytere
Egencia

Klager har i det vesentlige anført

Klager med medreisende hadde bestilt en sammenhengende reise gjennom selskapet
VIA Egencia,  fra Beograd(JU603) til Oslo via Wien(OS331) den 13. oktober 2016 kl. 18:25.

På returreisen var det lagt opp til 30 minutters flybytte i Wien, Østerrike. Klager ble, etter
et eksplisitt spørsmål til VIA i forkant av reisen hvorvidt dette ville være tilstrekkelig tid,
forsikret om at 30 minutter er gjennomførbart da dette er klarert med flyselskapene
hhv. Air Serbia og Austrian Airlines. Flyvningen med JU603 ankom Wien i henhold til
tidsskjema, men klager med følge rakk ikke den videre flyvning grunnet krevende
logistikk og store avstander på flyplassen. 

Klager tok umiddelbart kontakt med VIA Egencia, som ba klager ta kontakt med Air
Serbia og/eller Austrian Airlines. Byrået informerte om at flyselskapene ville stå for
ombookingen samt forsørge forlegning, og forpleining hvis det ble nødvendig. Dette
stemte ikke og det endte med at VIA Egencia bestilte nye billetter, men de henviste til
flyselskapene som de ansvarlige. 

Klager krever at VIA Egencia tilbakefører kostnadene knyttet til nye billetter,
bestillingshonorarer, overnatting på Wien Flyplass hotell og kostsatser for klager med
medreisende.

Tjenesteyterne har i det vesentlige anført
Via Egencia har uttalt til nemnda: Billetten bestilt for klager med medreisende med 30
minutters flybytte i Wien den 13. oktober, var i henhold til MCT(Minimum Connection
Time) i Amadeus og satt opp som en gjennomgående forbindelse på bestillingspunktet.
Gjennomgående billett utstedt på JU-dokument. 

Til klager har VIA Egencia i det vesentlige anført: Det er flyselskapene som bestemmer
hvor lang tid de trenger til bytte på de forskjellige flyplasser. VIA Egencia kan bare
forholde seg til som blir lagt inn i systemet, men VIA Egencia er selvfølgelig behjelpelig
med å ta saken videre til flyselskapet. 

Videre informere VIA Egencia at Austrian Airlines ikke påtar seg noe ansvar, og at de
avventer svar fra Air Serbia som har saken under behandling.

Nemnda bemerker

Klageren har kjøpt gjennomgående billetter for seg og sitt reisefølge hos reisebyrået Via
Egencia. For returreisen fra Beograd til Oslo på kvelden 13.10.2016, var det lagt opp til
et flybytte i Wien som skulle ta 30 minutter. Flyet fra Beograd landet i Wien til oppsatt
tid. Klageren og reisefølget rakk likevel ikke flyet til Oslo på grunn av store avstander og
krevende logistikk. Han krever nå erstatning for sine merutgifter knyttet til nye billetter,
bestillingshonorarer, hotellovernatting og forpleining.  

Slik nemnda ser det, er reisebyrået Via Egencia verken ansvarssubjekt etter forordningen,
jf artikkel 2, eller etter luftfartsloven, jf § 10-20, jf § 10-32. Saken faller således utenfor
nemndas kompetanse, jf transportklagenemndforskriften § 6-2 bokstav a), og blir å
avvise.

Vedtak

Transportklagenemnda - fly avviser saken.