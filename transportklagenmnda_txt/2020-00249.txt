Vedtak i Transportklagenemnda
- Kollektivreiser

Sammendrag

Refusjon av ubenyttede billetter til kr. 320

Dato
03.04.2020

Saksnummer
2020-00249

Tjenesteytere
Flybussen - Stavanger

Klager har i det vesentlige anført

Klager skulle reise med Flybussen fra Stavanger Lufthavn til Stavanger politistasjon den
22. desember 2019. Klager anfører at bussen skulle kjørt idet klager og reisefølget kjøpte
billett, men bussen hadde blitt stående på holdeplassen og derfor hadde de bestemt
seg for å benytte seg av et annet transportmiddel. Videre anfører klager at da de ba om
refusjon av billettene ble de fortalt av bussjåføren at dette ikke var mulig ettersom en
annen passasjer hadde benyttet bankterminalen. Sjåføren hadde også informert klager
om at han kunne å kontakte selskapet da de ville kunne gi refusjon. 

Klager krever refusjon av ubenyttede billetter til kr. 320.

Tjenesteyterne har i det vesentlige anført
Det gis ikke refusjon på ubenyttede billetter på Flybussen. Flybussen anfører at de
gjentatte ganger har forsøkt å tilby klager en rimelig løsning i denne saken.

Nemnda bemerker

Klager ønsker refundert billett da de etter kjøp likevel ikke ønsket å benytte billetten. 

Det er ikke dokumentert at det forelå noen forsinkelse som har gitt grunnlag for noe
tap for klager, og det er heller ingen angrerett ved kjøp av billetter. Det vises videre til
at klager er gitt tilbud om to gratisbilletter ved neste reise som kompensasjon. Det er
således ikke grunnlag for ytterligere refusjon.

Vedtak

Transportklagenemnda for kollektivtransport finner ikke å kunne anbefale at klager gis
medhold.