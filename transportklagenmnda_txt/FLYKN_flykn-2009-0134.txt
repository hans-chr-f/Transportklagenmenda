Vedtak i Transportklagenemnda - Fly

Sammendrag

Krav om refusjon av kr 8.990 som ble betalt for
flyvning t/r Bangkok som ikke ble gjennomført.

Dato
24.03.2010

Saksnummer
134/09F

Tjenesteyter
Krabi Airline

Krav om refusjon av kr 8.990 som ble betalt for flyvning t/r Bangkok som ikke ble gjennomført.

Nemnda bemerker:

Klager har bestilt og betalt flyvning med Krabi Airline fra Oslo til Bangkok 7. januar 2009 med
retur til Oslo 21. mars 2009. Reisen ble bestilt hos International Travel AS, og reisen ble betalt
til dette selskap etter tilsendt faktura derfra. Klager mottok etter dette e-billetter fra Krabi
Airline.

Flyvningen ble ikke gjennomført. Klager har rett til refusjon av det innbetalte beløpet av Krabi
Airline.

International Travel er på Krabi Airlines norske hjemmeside oppgitt som Krabi Airlines
hjemmekontor. International Travel har i dette tilfellet solgt flyvningen til klager og mottatt
betaling. Pengene er overført Krabi Airline og klager har mottatt  e-billetter. Nemnda kan
ikke se at International Travel er ansvarlig for Krabi Airlines manglende oppfølging av sine
forpliktelser.

Nemnda anbefaler etter dette at Krabi Airline tilbakebetaler kr 8.990 til klager.

Krabi Airline har ikke avgitt uttalelse til nemnda, og saken er behandlet på bakgrunn av klagers
opplysninger.

Vedtak:

Flyklagenemnda anbefaler at Krabi Airline betaler kr 8.990 til klager.

Vedtaket var enstemmig.

Nemnda hadde slik sammensetning ved behandling av saken:

Lagdommer Einar Kaspersen, leder

Anne Haugen-Flermoe, Forbrukerrådet i Oppland

Lars Grøndal, Forbrukerombudet

Olav Grøttland, SAS

Janne G. Soløy, Widerøes Flyveselskap AS