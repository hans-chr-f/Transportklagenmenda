Vedtak i Transportklagenemnda - Fly

Sammendrag

Krav om standarderstatning grunnet kansellering.

Dato
11.05.2021

Saksnummer
2020-03322

Tjenesteytere
Norwegian Air Shuttle

Klager har i det vesentlige anført

Klager skulle reise med DY752 fra Oslo til Trondheim den 20. oktober 2020, men
flyvningen ble kansellert og klager krever standarderstatning 250 euro.

Tjenesteyterne har i det vesentlige anført
Norwegian har ikke avgitt kommentar til nemnda. I sitt svar til klager har selskapet
informert at flyvningen ble kansellert som følge av dårlig vær.

Nemnda bemerker

Norwegian har ikke avgitt noen uttalelse til nemnda. Nemnda treffer vedtaket
på grunnlag av opplysningene som er fremkommet tidligere i saken, jf.
transportklagenemndforskriften § 5-3 tredje ledd.

Kansellering gir passasjeren rett til standarderstatning med mindre flyselskapet godtgjør
at innstillingen skyldtes ekstraordinære omstendigheter som ikke kunne vært unngått
selv om alle rimelige tiltak var truffet, jf EU-forordning 261/2004 artiklene 5 og 7.

Norwegian har ikke avgitt uttalelse til nemnda. Til klager har flyselskapet forklart at
kanselleringen skyldtes dårlig vær. Uttalelsen er imidlertid ikke forklart nærmere
eller dokumentert. Nemnda mener at flyselskapet med dette ikke har godtgjort at
kanselleringen ikke kunne vært unngått selv om alle rimelige tiltak var truffet. 

Kanselleringen gir etter dette rett til standarderstatning.

Vedtak

Transportklagenemnda anbefaler at Norwegian utbetaler 250 euro til klager.