Vedtak i Pakkereisenemnda

Sammendrag

Reise til Tyrkia, Angora Apart hotell 14. - 28. mai 2010. Krav om refusjon
av reisens pris samt erstatning for tort og svie som følge av sykdom.

Dato
..

Saksnummer
212/10

Tjenesteyter
Tyrkiareiser AS

Sakens dokumenter ble lagt frem.

Klager: X

Turarrangør: Tyrkiareiser AS

Antall reisende: 4

Reisens pris: kr.17.760

Saken gjelder:

Reise til Tyrkia, Angora Apart hotell 14. - 28. mai 2010. Krav om refusjon av reisens pris samt
erstatning for tort og svie som følge av sykdom.

Klager har i det vesentlige anført:

Klager ble legionella smittet på hotellet. Dette ført til at ferien ble ødelagt.

Klager ble svært syk og måtte legges inn på sykehus etter hjemkomsten.

Klager krever refundert reisens pris samt en erstatning for tort og svie.

Det vises for øvrig til klagers brev.

Tyrkiareiser har i det vesentlige anført:

Tyrkiareiser kan ikke se noe som tyder på at legionellasmitten som klager fikk påvist etter
hjemkomst til Norge, kom fra hotellet. Hotellet gjør jevnlig forebyggende tiltak mot legionella.
Dette er pålagt av myndighetene og blir regelmessig kontrollert.

Det har ikke vært andre tilfeller av legionellasmitte på hotellet i hele sesongen.

Tyrkiareiser finner ikke å kunne etterkomme klagers krav.

Nemnda bemerker:

Hotell og turarrangør vil ikke være ansvarlig for sykdom som oppstår på reisemålet med
mindre smitten/sykdommen kan føres tilbake til forhold på hotellet. Det er på bakgrunn av de
foreliggende opplysninger ikke mulig å si hvor klager ble smittet. Nemnda finner følgelig ikke å
kunne anbefale at klager gis medhold.

Vedtak:

Reklamasjonsnemnda for pakkereiser finner ikke å kunne anbefale at klager gis medhold.

Vedtaket var enstemmig.

Nemnda hadde slik sammensetning ved behandling av saken:

Lagdommer Einar Kaspersen, Formann

Elise Korsvik, Forbrukerrådet

Anne-Haugen-Flermoe, Forbrukerrådet

Hanne Åsell, Star Tour AS

Vigdis Fiske, Amisol AS