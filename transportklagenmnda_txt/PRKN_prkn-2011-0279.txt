Vedtak i Pakkereisenemnda

Sammendrag

Saken gjelder hotellstandard og støy fra a/c på hotell på Mallorca.

Dato
03.05.2012

Saksnummer
279/12

Tjenesteyter
Apollo Reiser AS

Klager: X

Turarrangør: Apollo Reiser AS

Antall reisende: 4

Reisens pris: kr 23.299

Saken gjelder:

Saken gjelder hotellstandard og støy fra a/c på hotell på Mallorca.

Klager anfører at ved ankomst var gulvet skittent. De sa fra til hotellet, men da de kom
tilbake, var intet gjort og de måtte vaske selv. A/C anlegget bråkte så mye at det var
umulig å få sove. Dagen etter var det kloakklukt i leiligheten

Forholdene ble bedret etter hvert, men 4 av 7 feriedager gikk med til å snakke med
resepsjonen for å få ordnet opp.

Apollo har vist til at klager ikke tok kontakt med deres lokale representant slik at de
kunne ha fått avhjulpet de feil og mangler som måtte ha vært til stede.

Nemnda bemerker:

En pakkereise er mangelfull når den avviker fra det som er avtalt eller forutsatt, jf. § 6-1 i
pakkereiseloven. Mangler kan gi grunnlag for prisavslag med mindre de avhjelpes innen
rimelig tid - § 6-2. For at en turarrangør skal kunne benytte seg av sin rett til å avhjelpe, er det
en forutsetning at han blir gjort oppmerksom på manglene.

I dette tilfelle tok klager aldri kontakt med Apollos stedlige representant.

Apollo ble dermed avskåret fra å rette opp de mangler klager har påberopt seg.

Det er da ikke grunnlag for å anbefale noe prisavslag.

Vedtak:

Reklamasjonsnemnda for pakkereiser kan ikke anbefale at det ytes noen kompensasjon.

Vedtaket var enstemmig.

Nemnda hadde slik sammensetning ved behandling av saken:

Lagdommer Svein Dahl, Formann

Pål Martin Andersen, Forbrukerrådet

Silje Østby Jystad, Forbrukerrådet

Solveig Kohagen, Ving Norge AS

Hanne Åsell, Star Tour AS