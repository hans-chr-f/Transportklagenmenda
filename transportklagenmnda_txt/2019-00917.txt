Vedtak i Transportklagenemnda
- Kollektivreiser

Sammendrag

Manglet gyldig billett

Dato
03.04.2019

Saksnummer
2019-00917

Tjenesteytere
Ruter

Klager har i det vesentlige anført

Klager gikk om bord i bussen ved Breisjøgrenda med mobilen i hånden, og var på vei til
å starte kjøp av billett da hun ble stoppet av kontrollen. Klager fikk derfor ikke fullført
kjøpet og hun ble ilagt gebyr som følge av manglende billett. 

Dette var første gangen klager kjøpte billett via Ruter sin mobilapplikasjon, og synes
derfor at kontrollørene burde hjulpet henne fullføre billettkjøpet.

Klager ber Ruter frafalle gebyret.

Tjenesteyterne har i det vesentlige anført
Klager ble ilagt gebyr på bussen 30. januar 2019 fordi hun ikke hadde noen gyldig billett.  

Ved bruk av mobilbillett må billetten være bekreftet før en går om bord i bussen. I dette
tilfellet var bussen nesten fem minutter forsinket når den ankom Breisjøgrenda. Ruter
kan ikke se noen forsøk på kjøp av billett i klagers RuterBillett app den 30. januar. 

Ruter kan på bakgrunn av dette ikke se noen grunn til å endre standpunkt i denne saken.

Nemnda bemerker

Klager ble 30. januar 2019 ilagt gebyr ved en kontroll på bussen fordi hun ikke hadde
gyldig billett.

Det fremgår av Ruters transportvilkår punkt 3 bokstav b at den reisende plikter å ha
gyldig billett før ombordstigning eller før passering av kontrollsoner.

Det følger videre av punkt 6.2 første avsnitt at passasjerer som ved kontroll ikke kan vise
gyldig billett, vil bli ilagt gebyr. Bestemmelsen er objektiv. Gebyr kan således ilegges selv
om passasjeren ikke har opptrådt klanderverdig.

Klager kunne ved kontrollen ikke vise gyldig billett og vilkårene for å ilegge gebyr var til
stede.

Nemnda kan ikke se at det er grunnlag for å anbefale at gebyret frafalles. Av hensyn til
reiseforetakene er det nødvendig å ha en konsekvent praksis da det er ulike årsaker til at
reisende ikke har kjøpt billett.

Vedtak

Transportklagenemnda Kollektivtransport finner ikke å kunne anbefale at klager gis
medhold