Vedtak i Transportklagenemnda
- Kollektivreiser

Sammendrag

Krav om refusjon av ubenyttet bussbillett - frakjøring på holdeplass

Dato
29.08.2019

Saksnummer
2019-01929

Tjenesteytere
Unibuss

Klager har i det vesentlige anført

Klager hadde bestilt billetter med Unibuss, Lavprisekspressen fra Kristiansand
rutebilstasjon til Høvik med avgang kl. 15.15. På grunn av transport problemer måtte
klager og hans sønn gå på bussen ved holdeplass Timeskrysset, hvor bussen hadde
planlagt ankomst kl. 15.25. Da bussen passerer kl. 15.50 kjører den forbi holdeplassen, til
tross for at klager gir tydelig stoppsignal til sjåføren. 

Klager og sønnen måtte bestille transport med et annet selskap for å komme seg
hjem, og krever at Unibuss refunderer kostnaden for de to ubenyttede bussbillettene
pålydende kroner 980.

Tjenesteyterne har i det vesentlige anført
Unibuss viser til tidligere svar som er sendt til klager. I dette tilfellet er det bestilt billett
via nettsiden til Lavprisekspressen fra Kristiansand rutebilstasjon. Kunden valgte å
benytte en annen holdeplass enn den som ble registrert i hans billett. Dessverre er dette
en holdeplass som kun blir benyttet hvis noen har forhåndsbestilt billett til eller fra
holdeplassen. 

Det er informert med skilt på holdeplass og på nettsiden til Lavprisekspressen om hvilke
holdeplasser som betjenes fast og hvilke som kun betjenes ved forhåndskjøpt billett. Her
har kunden gjort en feil ved å stille seg på en annen holdeplass enn den billetten er kjøpt
for. 

Unibuss kan på bakgrunn av overnevnte ikke imøtekomme klagers krav om refusjon av
bussbillett.

Nemnda bemerker

Klager hadde kjøpt billetter med Unibuss, Lavprisekspressen, fra Kristiansand
rutebilstasjon til Høvik.

Klager møtte opp på holdeplassen Timeskrysset og bussen passerte forbi uten å
stopp selv om signaliserte at de skulle med. Klager og hans sønn måtte benytte er
annet transportselskap og krever refundert utgiften til ubenyttet billett. Klager viser til
manglende informasjon. 

Unibuss viser til at ved en del holdeplasser deriblant Timesplassen kun stoppes dersom
det er bestilt billett fra den aktuelle holdeplass.

Nemnda bemerker at det på klagers billett er gjort oppmerksom på følgende:  "Sjekk
rutetider og påstigningssteder på vår nettside www.lavprisekspressen.no så nært avgang
som mulig, senest en
uke for avreise".

På nettsidene til Unibuss under Billetter er det opplyst om at det er en del faste
holdeplasser der bussen stopper og billett kan kjøpes på bussen. Ved øvrige
holdeplasser stopper bussen kun ved av- eller påstigning for kunder som har
forhåndskjøpt billett.

Nemnda finner på denne bakgrunn ikke grunnlag for å anbefale at billettutgiften blir
refundert.

Vedtak

Transportklagenemnda for kollektivtransport finner ikke å kunne anbefale at klager gis
medhold