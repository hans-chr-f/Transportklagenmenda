Vedtak i Transportklagenemnda - Fly

Sammendrag

Krav om standarderstatning grunnet kansellering.

Dato
15.12.2017

Saksnummer
2017-00238

Tjenesteytere
Brussels Airlines

Klager har i det vesentlige anført

Klageren skulle reise fra Oslo til Las Palmas via Brüssel den 28. desember 2016 kl. 06.30.
SN3783 fra Brüssel til Las Palmas ble kansellert, og klageren ble booket om til SAS.  

Klageren krever standarderstatning 400 euro per person i henhold til EU-forordning
261/2004.

Tjenesteyterne har i det vesentlige anført
Brüssels Airlines har ikke avgitt uttalelse til nemnda. Til klageren har selskapet i det
vesentlige anført:

SN2288 fra Oslo til Brüssel ble forsinket som følge av dårlige vær i Brüssel. Klageren ble
booket om til sin endelige destinasjon. 

Brüssels Airlines kan ikke imøtekomme klagerens krav.

Nemnda bemerker

Flyselskapet Brussels Airlines har tross oppfordring ikke avgitt uttalelse til nemnda.
Nemnda treffer vedtaket på grunnlag av opplysningene som er fremkommet tidligere i
saken, jf transportklagenemndforskriften § 5-3 tredje ledd. 

Det fremstår som uklart for nemnda om det var flygningen til klageren og reisefølget (til
sammen 2 personer) som kom forsinket fra Oslo til Brussel slik at de ikke rakk sin videre
forbindelse til Las Palmas, eller om det var flygning deres fra Brussel til Las Palmas som
ble kansellert. 

Slik nemnda ser det har klageren og følget uansett har rett til standardarderstatning som
på grunn av reiseavstanden utgjør 400 euro per person:

Forsinkelse som medfører at passasjerene kommer mer enn tre timer forsinket frem til
sitt endelige bestemmelsessted, har rett til erstatning, med mindre flyselskapet godtgjør
at forsinkelsen skyldtes ekstraordinære omstendigheter som ikke kunne vært unngått
selv om alle rimelige tiltak var truffet, jf EU-forordning 261/2004 artiklene 5, 6 og 7
samt EU-domstolens avgjørelser i sakene Sturgeon-Condor av 19.11.2009 (C-402/07) og
Nelson med flere av 23.10.2012 (C-581/10). Det samme gjelder kansellering med mindre
flyselskapet godtgjør at forsinkelsen skyldtes ekstraordinære omstendigheter som ikke
kunne vært unngått selv om alle rimelige tiltak var truffet.

I mangel av opplysninger og dokumentasjon fra Brussels Airlines, legger nemnda til
grunn at det her er grunnlag for standarderstatning enten for  forsinkelse på mer enn 3
timer eller kansellering som ikke skyldtes noen ekstraordinær omstendighet.

Vedtak

Transportklagenemnda - fly anbefaler at Brussels Airlines betales standarderstatning til
klageren med 400 euro per person.