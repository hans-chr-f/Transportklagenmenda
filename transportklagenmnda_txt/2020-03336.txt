Vedtak i Transportklagenemnda - Sjø

Sammendrag

Refusjon av avbestilt reise.

Dato
07.12.2020

Saksnummer
2020-03336

Tjenesteytere
Fjord Line

Klager har i det vesentlige anført

Klager (3 personer) skulle reise Kristiansand – Hirtshals den 8. august 2020 og retur
Hirtshals – Bergen den 1. desember 2020. Klager har avbestilt disse avgangene på
grunn av personlige grunner. På begge bestillingene har klager kjøpt forsikring/
avbestillingsbeskyttelse. 

Klager krever refundert kr. 2464 og kr. 1795 for reisene som ble avbestilt.

Tjenesteyterne har i det vesentlige anført
Billettene klager har kjøpt 23.07. og 22.07.200 er økonomibilletter og er ikke
refunderbare ved kansellering. 

I henhold til Fjord Line sine reisevilkår som alle som bestiller på nett har akseptert kan
gjester som har bestilt i denne perioden flytte sin reisedato gebyrfritt opp til 48 timer før
avreise til en senere avgang i 2020. Ved avbestilling sendes ut en verdisjekk pålydende
reisens verdi. Gavesjekken må benyttes som betalingsmiddel innen 19.10.21 og kan
brukes for å betale / delbetale en fremtidig reise med Fjord Line. Verdisjekken er ikke
refunderbar dersom gjesten velger å ikke benytte seg av denne. 

Klager har også kjøpt avbestillingsbeskyttelse i tilfelle sykdom. I henhold til våre reise- og
kjøpsvilkår gir denne gjesten rett på å avbestille reisen dersom det inntreffer uventet og
alvorlig sykdom eller død hos den reisende selv, i den reisendes husstand eller nærmeste
familie som hindrer eller gjør det uforsvarlig for den reisende å gjennomføre reisen. 

Fjord Line anser ikke dette som gjeldende i dette tilfellet.

Nemnda bemerker

Klager krever refundert kr. 2464 og kr. 1795 for reiser som ble avbestilt, da klager anfører
å ha kjøpt avbestillingsbeskyttelse. 

Billettene er økonomibilletter, og er ikke refunderbare ved avbestilling. Fjordline
har imidlertid utstedt en verdisjekk på billettprisen som klager kan benytte inne 12.
måneder. Avbestillingsbeskyttelsen klager har kjøpt, gjelder ved uventet og alvorlig
sykdom eller død hos den reisende selv, i den reisendes husstand eller nærmeste familie
som hindrer eller gjør det uforsvarlig for den reisende å gjennomføre reisen.

Klager har ikke anført eller dokumentert at dette er tilfelle, og det er ikke grunnlag for
refusjon av billettene.

Vedtak

Transportklagenemnda Sjø finner ikke å kunne anbefale at klager gis medhold