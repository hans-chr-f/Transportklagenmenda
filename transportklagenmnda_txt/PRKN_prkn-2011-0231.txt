Vedtak i Pakkereisenemnda

Sammendrag

Reise til Egypt, Makadi, hotell Sunwing Waterworld Resort Makadi
Beach, 1. - 15. august 2011. Krav om prisavslag grunnet uferdig hotell.

Dato
14.03.2012

Saksnummer
231/11

Tjenesteyter
Ving Norge AS

Klager: X

Turarrangør: Ving Norge AS

Antall reisende: 4

Reisens pris: Kr. 27.805

Saken gjelder:

Reise til Egypt, Makadi, hotell Sunwing Waterworld Resort Makadi Beach, 1. - 15. august 2011.
Krav om prisavslag grunnet uferdig hotell.

Klager anfører at hun 9. september 2010 bestilte en reise til

Sunwing Resort Makadi Beach. Hotellet skulle åpne 1. februar 2011 og reisen skulle foregå
1.-15. august. Ca. 1 mnd. før avreise, 6. juli, ble de kontaktet av Ving med spørsmål om de vil
ha 2 1-roms leiligheter i stedet for 1 2-roms leilighet som var bestilt fordi hotellet først skulle
åpne 1. august og inventar til rommene ikke var klar. For dette fikk de en kompensasjon på
kr 7.230. Den 14. juli fikk de e-post om at hotellet ikke kunne åpne som planlagt, men de fikk
tilbud om å bo på Sunwing Makadi Palace, som skulle være et bedre hotell.

De aksepterte byttet, men det viste seg ikke riktig at dette var et bedre hotell.

Klagers mor har bevegelsesproblemer hadde vansker med å komme i bassenget p.g.a.
manglende rekkverk. Det var umulig å bestille bord i restauranten.

Barn ble bitt av lus. Barneklubben hadde ikke skandinavisktalende ledere.

Reklamasjonsnemnda for pakkereiser har mottatt flere klager med krav om prisavslag som
følge av at Sunwing Waterworld Resort ikke ble ferdigstilt slik at gjestene måte innkvarteres på
Makadi Palace.

Nemnda har tidligere behandlet 244/11 (PRKN-2011-244) som angår dette forhold.

Nemnda la til grunn at klager hadde fått en reise med vesentlige mangler.

Manglene ble ikke tilfredsstillende avhjulpet. Ving hadde utbetalt et prisavslag på noe over 1/3
av reisens pris. Ved vurderingen av prisavslagets størrelse delte nemnda seg i et flertall og et
mindretall.

Nemndas flertall, lederen og turarrangørenes representanter, fant ikke grunnlag for å
anbefale prisavslag ut over dette.

Nemndas mindretall, forbrukernes representanter, var av den oppfatning at prisavslaget
burde settes til halvparten av reisens pris.

Vedtak i sak 244/11 (PRKN-2011-0244) er vedlagt til orientering.

Nemnda finner ikke grunnlag for annen løsning i sak 231/11.

Så vidt nemnda forstår, har Ving utbetalt/tilbudt et prisavslag som går ut over 1/3 av reisens
opprinnelige pris. Dersom beløpet ikke er utbetalt, anbefales det gjort.

Vedtak:

Reklamasjonsnemnda for pakkereiser finner ikke å kunne anbefale at klagerne gis ytterligere
prisavslag/kompensasjon.

Nemnda hadde slik sammensetning ved behandling av saken:

Lagdommer Svein Dahl, Formann

Pål Martin Andersen, Forbrukerrådet

Elise Korsvik, Forbrukerrådet

Mette Lindgren, Apollo Reiser AS

Hanne Åsell, Star Tour AS.

Se PRKN-2011-244.