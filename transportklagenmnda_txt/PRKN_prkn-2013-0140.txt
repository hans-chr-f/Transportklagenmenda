Vedtak i Pakkereisenemnda

Sammendrag

Saken gjelder mangler ved bobil, Australia.

Dato
..

Saksnummer
140/13P

Tjenesteyter
Australiareiser AS

Sakens dokumenter ble lagt frem.

Klager: X

Turarrangør: Australiareiser AS

Antall reisende: 4

Reisens pris: 104. 410 nok

Saken gjelder:

Saken gjelder mangler ved bobil, Australia.

Klager anfører at den bobilen de leide i 14 dager hadde flere mangler:

De krever 50% av leien for bobilen refundert.

Australiareiser A/S har vist til uttalelsen fra sin bobilleverandør THL. Deres svar er i
korthet:

Australiareiser har tilbakebetalt kr.1511,- (AU $ 250) «as gesture of good will».

Nemnda bemerker:

En pakkereise er mangelfull hvis den avviker fra det som er avtalt eller forutsatt i avtalen, jf.
pakkereiseloven § 6-1. Mangler kan gi grunnlag for prisavslag med mindre de avhjelpes innen
rimelig tid etter at kunden har meldt fra om manglene.

Det er enighet om at det på forhånd var opplyst at a/c ville virke på batteri.

Klager har også opplyst at han oppgraderte til dyrere modell for å få det.

Når det viste seg at den ikke virket på batteri, foreligger det en mangel i forhold til inngått
avtale. Dette gjelder selv om det ved henting av bilen ble opplyst at den første informasjonen
var feil. Nemnda legger til grunn at a/c anlegget virket normalt de nettene de var tilkoblet fast
anlegg på campingplasser.

Nemnda legger videre til grunn at det var en mangel i forhold til avtalen at toalettkjemikalier
ikke ble utlevert ved henting av bilen.

Om det var nødvendig å kjøre rundt i 3-4 dager før de fikk kjøpt stoffet, er vanskelig for
nemnda å ta stilling til.

At måleren for ferskvannstanken ikke virket, er også i utgangspunktet en mangel. Imidlertid
hadde de vann hele tiden, men med en usikkerhet knyttet til hvor mye de hadde til enhver tid.
At det «bare» var måleren som var defekt, ble avdekket etter noen dager. Denne mangel må
derfor anses å ha vært av begrenset betydning.

Det siste klagepunktet gjelder kjøleskapet, som klager hevder ikke virket på gass. Han
tok dette opp med utleiefirmaet første gang 2. januar - et par dager før tilbakelevering av
bilen. Etter å ha fått telefonisk råd om hvordan han skulle gå frem, ringte han ikke tilbake.
Utleiefirmaet hevder dessuten at systemet virket som det skulle ved tilbakelevering. Nemnda
finner etter dette at det ikke er tilstrekkelig sannsynliggjort at det foreligger en mangel på
dette punkt.

Etter en helhetsvurdering finner nemnda at det bør gis et prisavslag på kr.4.000,- i tillegg til
det som allerede er utbetalt.

Vedtak:

Reklamasjonsnemnda anbefaler at det gis et ytterligere prisavslag på kr.4.000,-.

Vedtaket var enstemmig.