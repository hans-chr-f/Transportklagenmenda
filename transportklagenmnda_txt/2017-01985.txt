Vedtak i Transportklagenemnda - Fly

Sammendrag

Krav om standarderstatning grunnet forsinkelse.

Dato
10.04.2018

Saksnummer
2017-01985

Tjenesteytere
SAS

Klager har i det vesentlige anført

Klager skulle reise fra Stavanger til Malaga den 18. juli 2017 kl 15.55 med SK4681.
Avgangen ble 3 1/2 time forsinket.

SAS hevder flyet ble forsinket som følge av restriksjoner i luftrommet, men klager stiller
seg uforstående til dette da han fulgte med flyets bevegelser hele dagen og la merke til
at det var forsinket allerede fra morgenen av. 

Klager krever standarderstatning 400 euro i henhold til EU-forordning 261/2004.

Tjenesteyterne har i det vesentlige anført
Det stemmer slik klager hevder at SK4681 ble forsinket allerede på morgenen denne
dagen. Flymaskinen skulle operere SK7329 t/r Stavanger - Burgas, denne avgangen
ble forsinket 160 minutter grunnet teknisk feil. I tillegg oppstod en forsinkelse på 62
minutter som følge av restriksjoner i luftrommet regulert av ATC. SAS viser til fremlagt
dokumentasjon. 

SAS viser til EU-domstolens dom C-315/15 (birdstrikedommen) som sier følgende:

"Artikkel 5 nr. 3 i forordning nr. 261/2004, sett i sammenheng med nr. 14, skal fortolkes
slik at i tilfelle en forsinke/se på et fly som er lik eller over tre timer ved ankomst,
forårsaket av ekstraordinære forhold som ikke kunne unngås ved tiltak som var
hensiktsmessige for situasjonen, og som var underlagt alle rimelige tiltak fra flyselskapet
for å unngå konsekvenser av forholdet, men også forsinket på grunn av en omstendighet
som ikke er inkludert i denne kategorien, skal forsinkelsen som tilskrives den første
hendelsen trekkes fra den totale lengden på forsinkelsen ved ankomst av det aktuelle
flyet for å vurdere om kompensasjon for forsinkelsen ved ankomst av den flyturen skal
betales som fastsatt i artikkel 7 i nevnte forordning." 

Dersom forsinkelsen i dette tilfellet bare hadde skyldtes tekniske årsaker, så hadde den
totale forsinkelsestiden vært mindre enn tre timer, og klager hadde ikke vært berettiget
til EU-kompensasjon. SAS mener de ikke kan pålegges å utbetale EU-kompensasjon
da årsaken til at forsinkelsen oversteg 3 timer var ekstraordinære forhold utenfor
flyselskapets kontroll. 

SAS kan på grunnlag av ovennevnte ikke imøtekomme klagers krav.

Nemnda bemerker

Forsinkelse som medfører at passasjerene kommer frem til det endelige
bestemmelsesstedet mer enn tre timer etter det planlagte ankomsttidspunktet gir rett
til erstatning med mindre flyselskapet godtgjør at forsinkelsen skyldes ekstraordinære
omstendigheter som ikke kunne vært unngått selv om alle rimelige tiltak var truffet.
Nemnda viser til EU-forordning 261/2004 artikkel 6 jf. artikkel 7, jf. artikkel 5, jf. EU-
domstolens avgjørelser i sak Sturgeon-Condor av 19. november 2009 og i sak Nelson
m.fl. av 23. oktober 2012. 

Klager kom frem til det endelige bestemmelsesstedet 3 timer og 32 minutter forsinket. 

Flymaskinen ble forsinket 160 minutter allerede om morgenen denne
dagen av tekniske grunner som ikke var ekstraordinære. I henhold til SAS' opplysninger
tok SK7330 fra Burgas til Stavanger med seg en forsinkelse på 152 minutter, men ble
i tillegg 62 minutters forsinket grunnet restriksjoner på avreise flyplassen. SAS har
imidlertid ikke dokumentert disse opplysningene på tross av at selskapet er klar over at
nemnda krever slik dokumentasjon.

På denne bakgrunn har nemnda kommet til at SAS ikke har godtgjort at forsinkelsen og
de ekstraordinære omstendigheter ikke kunne vært unngått selv om alle rimelige tiltak
var truffet. 

Nemnda anbefaler at klager gis medhold i kravet på standarderstatning.

Vedtak

Transportklagenemnda - fly anbefaler at klager gis medhold i sitt krav på
standarderstatning med 400 euro.