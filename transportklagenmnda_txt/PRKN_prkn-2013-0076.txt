Vedtak i Pakkereisenemnda

Sammendrag

Saken gjelder erstatning etter flyforsinkelse, Thailand.

Dato
03.09.2013

Saksnummer
76/13P

Tjenesteyter
Star Tour AS

Sakens dokumenter ble lagt frem.

Klager: X

Turarrangør: Star Tour AS

Antall reisende: 2

Reisens pris: 13.448,-

Tidsrom: 010113 - 170113

Reisemål: Thailand, Phuket

Saken gjelder:

Saken gjelder erstatning etter flyforsinkelse, Thailand.

Klager anfører at flyet hjem fra Thailand ble ca. 19 t forsinket. De måtte derfor kjøpe
nye billetter videre til Bergen for kr.3.495,- som kreves dekket.

Star Tour har vist til at forsinkelsen skyldtes sent innkommet fly på grunn av akutt
sykdom hos kapteinen. Det er å anse som en ekstraordinær situasjon som ikke gir
grunnlag for refusjon av utlegg til nye tilslutningsbilletter.

Nemnda bemerker:

EU-forordning 261/2004 gir passasjerer krav på kompensasjon ved forsinkelser over en viss
varighet med mindre flyselskap/turarrangør godtgjør at forsinkelsen skyldtes ekstraordinære
omstendigheter som ikke kunne ha vært unngått selv om alle rimelige tiltak hadde vært
truffet. Når den kaptein som skulle føre flyet til Thailand ble akutt syk, foreligger det etter
nemndas syn slike ekstraordinære omstendigheter som fritar for ansvar etter nevnte EU-
forordning. Imidlertid utgjør en forsinkelse på 19 t på hjemreisen en mangel ved reisen i
pakkereiselovens forstand uten hensyn til forsinkelsens årsak. En slik mangel gir grunnlag for
prisavslag som passende kan settes til totalt kr.1.500,-.

Vedtak:

Reklamasjonsnemnda anbefaler at det gis et prisavslag på totalt kr.1.500,-.

Vedtaket var enstemmig.