Vedtak i Transportklagenemnda
- Kollektivreiser

Sammendrag

Krav om frafall av kontrollgebyr.

Dato
13.01.2022

Saksnummer
2021-01244

Tjenesteytere
Skyss

Klager har i det vesentlige anført

Klager reiste med buss 14. april 2021 da hun ble ilagt gebyr for manglende gyldig billett.
Klager understreker at hun var stresset og at billettkjøp var startet da hun steg ombord,
men at billett-appen hang seg opp. 

Klager krever at Skyss frafaller gebyret.

Tjenesteyterne har i det vesentlige anført
Kunden har fått avslag på sin klage fordi hun ikke kunne fremvise gyldig billett.
Reisende som ved kontroll ikke kan fremvise gyldig billett, ilegges tilleggsavgift jfr.
transportvilkårene til Skyss punkt 4. 

Skyss kan ikke se at det har vært noen spesielle utfordringer med betaling i appen denne
dagen, på dette tidspunktet. Det er heller ikke riktig at det var mange flere som fikk
gebyr på grunn av for sent kjøpt billett under denne kontrollen (det gjelder en person til,
utenom klager).

Nemnda bemerker

Klager ble 14. april 2021 ilagt gebyr ved kontroll på bussen fordi hun ikke kunne
fremlegge gyldig billett. 

Det fremgår av Skyss' transportvilkår § 3 at den reisende skal løse billett før eller ved
påstigning og selv er ansvarlig for å inneha gyldig billett under hele reisen. Videre går det
fram av § 4 at tilleggsgebyr kan legges dersom den reisende ikke kan vise gyldig billett.

Klager har opplyst at hun startet billettkjøp da hun steg ombord, men at applikasjonen
hang seg opp. Nemnda bemerker at billett skal være aktivert ved påstigning. Skyss har
opplyst til nemnda at det ikke var registrert noen feil i billettappen den dagen. 

Vilkårene for å ilegge gebyr var dermed til stede.

Vedtak

Transportklagenemnda anbefaler ikke at klager gis medhold.