Vedtak i Pakkereisenemnda

Sammendrag

Saken gjelder pris og hotellklassifisering, Menorca.

Dato
07.02.2013

Saksnummer
151/12

Tjenesteyter
Star Tour AS

Sakens dokumenter ble lagt frem.

Klager: X

Turarrangør: Star Tour AS

Antall reisende: 11

Reisens pris: 128.901,-

Saken gjelder:

Saken gjelder pris og hotellklassifisering, Menorca.

Klager anfører at hun bestilte hotell som i Star Tours katalog er betegnet som 4*.

Det viste seg å være et 3* hotell hvor mat og alt var av 3* kvalitet.

Star Tour har vist til sin info på nettsidene, hvor det er fremhevet at deres vurdering av
hotellene ikke har noe med den offisielle klassifisering i vedkommende land å gjøre. I
dette tilfelle har hotellet SSSS på grunn av den fantastiske beliggenhet til både sentrum
og havet og utsikten.

Nemnda bemerker:

En pakkereise er mangelfull hvis den avviker fra det som er avtalt eller forutsatt i avtalen, jf
pakkereiseloven § 6-1. Mangler kan gi grunnlag for forholdsmessig prisavslag hvis de ikke
avhjelpes innen rimelig tid.

Det fremgår av Star Tours informasjon at deres klassifisering ikke har noe med den
lokale offisielle klassifisering å gjøre. Star Tours klassifisering baserer seg på en
sammenfattende vurdering av standard, fasiliteter, beliggenhet o.a. i forhold til andre hoteller.
Reklamasjonsnemnda legger til grunn at klager har fått hotell som bestilt og at det ikke
foreligger noe avvik fra det avtalte.

Vedtak:

Reklamasjonsnemnda for pakkereiser kan ikke anbefale at det gis prisavslag.

Vedtaket var enstemmig.

Nemnda hadde slik sammensetning ved behandling av saken:

Lagdommer Svein Dahl, Formann

Pål Martin Andersen, Forbrukerrådet

Elise Korsvik, Forbrukerrådet

Christine Tang, Detur Norway AS

Vigdis Fiske, Amisol AS