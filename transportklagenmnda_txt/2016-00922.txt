Vedtak i Pakkereisenemnda

Sammendrag

Krav om refusjon av reisens pris grunnet allergisk reaksjon etter henna tatovering.

Dato
20.03.2017

Saksnummer
2016-00922

Tjenesteytere
AmiSol Travel AS

Klager har i det vesentlige anført

Klager bestilte en reise for 3 personer med innkvartering i et dobbeltrom på Hotel
Serenity Makadi Resort, Hurghada, Egypt i perioden 18.09.2016 - 25.09.2016. Totalpris
11.985.

Klagers datter fikk en allergisk reaksjon etter hennatatovering.

Fra AmiSol Travel krever klager refundert reisens pris og fra hotellet krever klager å få
refundert behandlingsutgifter og kompensasjon for den traumatiske opplevelsen.

Det vises for øvrig til brev fra klager.

Tjenesteyterne har i det vesentlige anført
Klagers datter valgte selv å la seg tatovere og hun fikk allergisk reaksjon som følge
hennatatoveringen i Egypt. 

AmiSol Travel synes dette var veldig leit, men de kan ikke holdes ansvarlig for aktiviteter
deres gjester velger å delta på. AmiSol anfører at klager må ta denne saken opp med sitt
forsikringsselskap. 

Det vises for øvrig til brev fra AmiSol Travel AS.

Nemnda bemerker

Nemnda har gjennomgått de vedlagte dokumenter.  Det fremgår at klagerens datter fikk
utført en hennatatovering mens familien ferierte I Hurghada, Egypt.

Hva gjestene foretar seg i fritiden er deres personlige valg.  Hvis man som følge av
egenvalgte aktiviteter kommer til skade, får allergiske reaksjoner eller lignende, slik som
i dette tilfellet, er det eventuelt et forsikringstilfelle.  Arrangøren er i et slikt tilfelle ikke
erstatningsansvarlig.

Vedtak

Pakkereisenemnda kan ikke anbefale at det blir gitt erstatning i dette tilfellet.