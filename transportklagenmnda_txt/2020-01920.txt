Vedtak i Transportklagenemnda - Sjø

Sammendrag

Krav om frafall av gebyr.

Dato
21.08.2020

Saksnummer
2020-01920

Tjenesteytere
Torghatten Nord

Klager har i det vesentlige anført

Klager skulle reise til Nordhuglo. Klager reiste for å ta ferge fra Halhjem til Våge, der
oppdager han at neste ferge over Tysnes ikke går før kl. 21:15 og da vil han ikke nå
planlagt ferge fra Hodnaneset kl. 22:10. 
Klager kjører til Sandvikvåg fergen da den har avgang kl. 20:40, og hun vil da klare å nå
planlagt ferge over til Huglo. Klager kjører bort på fergeleiet til Sandvikvåg fergen, med
vinduet nede med spørsmål om det er mulig å få betale om bord på fergen. Mannskapet
lurte på hvor klager kom fra, hvorav hun forklarer at hun kom fra den andre køen. Hun
spør om det er mulig å komme om bord og blir så vinket om bord. Om bord på fergen får
klager krass kritikk for å være en frekk snik og at hun vi motta en bot. Klager selv mener
hun forsøkte å forhøre seg om betalingsmuligheter før han ble vinket hastig om bord. 

Klager går til billettluken hvor hun blir utskjelt av billettøren og mottar boten (denne
ble betalt om bord). Alt dette grunnet en misskommunikasjon på fergekaien før
ombordkjøring. 

Fergen over til Nordhuglo rakk klager.

AutoPass ordningen var på hendelsens dato en relativ ny ordning, hvor det også var
forandringer fortløpende med ulike betalingsmetoder som AutoPass kort, brikke og
avtaler. Klager synes også det er vanskelig å orientere seg på Torghatten Nord AS sine
hjemmesider, hvor det for øvrig ikke står noe om at det er umulig å løse billett ombord i
fergen.

Klager ble pålagt å betale kr. 2.321 i bot og krever derfor refundert beløpet minus
rabatert kostnad for personbil å passere med fergen. (2321-(321*50%) = 2610,50.

Tjenesteyterne har i det vesentlige anført

Hendelsen skjedde mandag den 17. februar 2020 med fergen M/F Flatøy, ved seilas fra
Halhjem til Sandvikvåg. 

Torghatten Nord har lagt med beskrivelse av hendelsen fra mannskapet på fergen:
«Da tiden var klar for avgang, ble den farlige lasten på kaien vinket inn og denne
personbilen fulgte også med. Det var ikke observert noen bil som kjørte gjennom
billettbodene, stoppet mannskapet bilen inne på dekk. De hadde ikke fått med seg at
hun prøvde å få oppmerksomhet for å stille spørsmål. Det var først når hun ble stoppet
på dekk at det ble åpnet kommunikasjon.

Mannskapet oppfattet sjåføren som forfjamset når hun ble stoppet. De spurte henne
om hun hadde kjørt utenom boden, noe som ble bekreftet. Da hun hadde kjørt utenom
boden ville dette medføre straffegebyr, men hun fikk mulighet til å kjøre i land igjen og
gjennom boden. 
Det stemmer at hun fikk opplyst om straffetaks om bord. Mannskapet kan ikke kjenne
seg igjen at de har vært ufine mot sjåføren. Det ble gjennomført betaling og det ble
forklart om at hun har klagemulighet.»

Torghatten Nord har brukt tid på de siste tilbakemeldingene til klager, klagen og
forespørsel om refusjon er derfor skikkelig gjennomarbeidet i organisasjonen – med
tydelig konklusjon om at gebyret må opprettholdes. 

Dette er svært viktig av flere grunner, men først og fremst for den preventive effekten.
Vi går mot et mer automatisert og tillitsbasert samfunn når det gjelder oppgjør for det
dagligdagse – der fergebillettering ikke er noe unntak. 

Torghatten sin oppdragsgiver, Statens vegvesen, krever korrekt billettering via AutoPASS
og har anledning til å gi rederiet svært høye økonomiske sanksjoner dersom det befinner
seg kjøretøyer om bord som ikke er billettert.
Trafikken på Halhjem-Sandvikvåg er svært høy, og fergesambandet er det tredje største i
landet.

Nemnda bemerker

Klager krever refundert straffetakst hun ble pålagt å betale ved at hun ikke kjørte
gjennom AutoPASS bom til fergen fra Halhjem til Sandvikvåg den 17. februar 2020. 

Det er ubestridt at klager kjørte ombord på fergen uten å kjøre gjennom AutoPASS
bommen, slik at hun ikke løste billett. Klager har opplyst at hun er godt kjent med
fergesambandet, og at hun således er kjent med denne løsningen. Selv om klager hadde
dårlig tid, har hun kjørt ombord uten billett, og det var grunnlag for å ilegge straffetakst.
Det vises også til at klager fikk tilbud om å kjøre tilbake og gjennom bommen for å unngå
gebyr, men at hun unnlot å gjøre dette.

Vedtak

Transportklagenemnda Sjø finner ikke å kunne anbefale at klager gis medhold.