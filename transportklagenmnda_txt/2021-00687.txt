Vedtak i Transportklagenemnda - Sjø

Sammendrag

Krav om bortfall av ilagt gebyr.

Dato
25.06.2021

Saksnummer
2021-00687

Tjenesteytere
Torghatten Nord

Klager har i det vesentlige anført

Den 15. mars 2021 skulle klager reise med ferje fra Sandvikvåg til Halhjem. Klager kjørte
inn i feil fil da hun skulle ta ferja til Halhjem. Da dette ble oppdager kjørte hun ut av den
køen og kommuniserte med en ansatt på Sandvikvåg ferjen at hun hadde kjør inn i feil fil.
Den ansatte tok bilder at bilskiltet og hun ble vinket om bord. Klager regnet med at hun
skulle betale mellomlegget fra den andre ferjen som hun var på vei om bord til.

Klager mottar så en faktura på 2100 kroner som er gebyr for manglende betaling.

Klager krever at ilagt gebyr bortfaller og at hun betaler kun vanlig ferjetakst for reisen.

Tjenesteyterne har i det vesentlige anført
Det er den reisende selv som er ansvarlig for å passere registreringspunktet korrekt og
ha gyldig elektronisk betalingsmedium (AutoPASS-brikke eller skiltgjenkjenning), etter
"Forskrift om transport med ferje".

Viser til LOV OM VEGTRAFIKK § 5
"Enhver skal være oppmerksom på offentlig trafikkskilt, signal og oppmerking og skal
rette seg etter de forbud og påbud som gis på denne måte."

Torghatten Nord opprettholder utstedt tilleggstakst.

Nemnda bemerker

Nemnda viser til at det er den reisendes ansvar å ha gyldig betalingsmedium, herunder
AutoPASS-brikke ved passering. Etter nemndas syn er det godt merket på stedet hvor
man skal kjøre, og AutoPASS-systemet er godt synlig.

Det følger av AutoPASS regulativet ferge Pkt.10 at reisende som ved kontroll har unnlatt
å betale eller registrere med brikke kan avkreves en tilleggstakst på 2100 pr kjøretøy.
Klager har ikke blitt billettert og det var grunnlag for gebyr.

Vedtak

Transportklagenemnda Sjø finner ikke å kunne anbefale at klager gis medhold.