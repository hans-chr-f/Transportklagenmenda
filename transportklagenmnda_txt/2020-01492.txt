Vedtak i Pakkereisenemnda

Sammendrag

Krav om refusjon av avbestillingsgebyret grunnet Covid-19.

Dato
28.08.2020

Saksnummer
2020-01492

Tjenesteytere
Carica Cruiseeksperten A/S

Klager har i det vesentlige anført

Klagen gjelder en pakkereise for tre personer med fly, hotell og fotballbilletter, Leeds
England i perioden 21.03.2020 - 22.03.2020. Totalpris 22 797 kroner. 

Avreise fra Stavanger 21.03.3030 kl. 06:00, ankomst Manchester kl. 12:55. Retur fra
Manchester 22.03.2020 kl. 17:25, ankomst Stavanger kl. 22:40. Innkvartering 1 natt på
Hotel Park Plaza Leeds, Leeds og fotballbilletter til Leeds United v Luton Town

Reisen ble avbestilt pga. Covid-19 utbruddet.

Klager har søkt forsikringsselskap om dekning/erstatning. Klager har ikke blitt tilkjent
dekning/erstatning fra Gouda Reiseforsikring, en del av Gjensidige Forsikring ASA.

Klagers krav: 20 418 kroner.

Det vises for øvrig til korrespondanse fra klager.

Tjenesteyterne har i det vesentlige anført
Carica Cruiseeksperten AS anfører at klager bestilte fly, hotell og fotballbilletter med
tilhørende avbestillingsbetingelser for reise 21.03.2020.

Klager ønsket å avbestille flybillettene og bekreftet dette skriftlig per e-post 17.03.3030.

Reisen ble valgt kansellert på bakgrunn av reiserestriksjonene fra myndighetene. Carica
anfører at deres leverandører verken hadde kansellert flyavgang eller hotell. Carica
mener refusjon som gjelder disse elementene skal kunne falle under Pakkereiseloven
§21. 

Flybillettene er ikke refunderbare, bortsett fra skatter og avgifter som klager har fått
refundert. 

Hotellet er ikke refunderbart fra leverandør. 

Når det gjelder fotballbillettene er disse ikke refunderbare. Fotballklubbene har egne
regler. Kampen blir utsatt og kunden beholder fotballbillettene til ny spilledato blir
varslet. Kunden blir tilbudt voucher fra flyselskapet til senere bruk i forbindelse med
kampbillettene. 

Carica mener dette er en forsikringssak og ber om at saken behandles etter §21 i
pakkereiseloven.

Det vises for øvrig til korrespondanse fra Carica Cruiseeksperten A/S.

Nemnda bemerker

Klagen gjelder en pakkereise for tre personer med fly, hotell og fotballbilletter, Leeds
England i perioden 21.03.2020 - 22.03.2020. Totalpris 22 797 kroner. 

Avreise fra Stavanger 21.03.2020 kl. 06:00, ankomst Manchester kl. 12:55. Retur fra
Manchester 22.03.2020 kl. 17:25, ankomst Stavanger kl. 22:40. Innkvartering 1 natt på
Hotel Park Plaza Leeds, Leeds og fotballbilletter til Leeds United v Luton Town. Klager
avbestilte flybillettene og bekreftet dette skriftlig per e-post 17.03.3030. Reisen ble
avbestilt pga. Covid-19 utbruddet.

Etter nemndas vurdering faller klagers avbestilling den 17.03 inn under pakkereiseloven
§ 22 som innebærer at klager har rett til gebyrfri avbestilling på grunn av Covid-19 og
pandemien som på dette tidspunktet var av en slik art at UD anbefalte å ikke foreta
utenlandsreiser. Nemnda anbefaler at klager gis medhold.

Vedtak

Pakkereisenemnda anbefaler at klager gis medhold.