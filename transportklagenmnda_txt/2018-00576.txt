Vedtak i Transportklagenemnda - Fly

Sammendrag

Krav om erstatning for ødelagt bagasje.

Dato
12.03.2019

Saksnummer
2018-00576

Tjenesteytere
Ethiopian Airlines

Klager har i det vesentlige anført

Klager reiste fra Stavanger til Zanzibar via Addis Ababa den 9. oktober 2017 med
Ethiopian Airlines. Ved ankomst Zanzibar oppdaget klager at hans koffert var skadet, den
manglet et hjul. Klager viser til fremlagt bilde. Kofferten er av typen Samsonite 75cm, 94L
Cosmolite. Prisvurdering for reparasjon fra leverandør Morris er kroner  425.

Ethiopian Airlines har uttalt at de ønsker å refundere utgiftene til reparasjon, men klager
har til nå ikke mottatt erstatning. 

Klager krever kroner 425 for reparasjon av koffert.

Tjenesteyterne har i det vesentlige anført
Ethiopian Airlines har ikke avgitt uttalelse til nemnda. Til klager har flyselskapet  det
vesentlige anført:

Ethiopian Airlines beklager hendelsen og ønsker å refundere klagers utgifter.

Nemnda bemerker

Nemnda legger til grunn at klagers koffert ble skadet mens den var i flyselskapets
varetekt.

Etter luftfartsloven § 10-18 er flyselskapet ansvarlig for skade på bagasje mens den er i
dets varetekt. 

Slik nemnda ser det ser partene ut til å være enige i at klager har rett til kroner 425 fra
flyselskapet for reparasjon av kofferten.

Vedtak

Transportklagenemnda - fly anbefaler at Ethiopian Airlines utbetaler kroner 425 til klager
for reparasjon av den ødelagte kofferten.