Vedtak i Transportklagenemnda - Fly

Sammendrag

Krav om standarderstatning grunnet forsinkelse.

Dato
26.06.2016

Saksnummer
0902/15F

Tjenesteyter
Türkish Airlines

Klager har i det vesentlige anført:

Klager skulle reise fra Dubai til Lisboa via Istanbul den 23. februar 2015. TK761 fra Dubai til
Istanbul ble forsinket slik at klager mistet sin videreforbindelse. Han ble booket om til dagen
etter, og ankom bestemmelsesstedet 24 timer forsinket. Klager ble booket om og innlosjert på
et hotell med svært dårlig standard, han ble ikke tilbudt mat eller drikke.

Klager krever standarderstatning 600 euro i henhold til EU-forordning 261/2004.

Det vises for øvrig til klagers brev.

Türkish Airlines har i det vesentlige anført:

Klager mottok care i henhold til gjeldende regler, det er dessverre ikke mulig for Türkish
Airlines å utbetale ytterligere kompensasjon.

Türkish Airlines kan ikke imøtekomme klagers krav.

Nemnda bemerker:

EU-forordning 261/2004 fastsetter felles regler for erstatning og assistanse til passasjerer ved
nektet ombordstigning og ved innstilt eller vesentlig forsinket flygning. Forordningen artikkel
3 angir forordningens virkeområde. Det fremkommer her at forordningen ikke får anvendelse
ved reiser fra en lufthavn som ligger utenfor EU/EØS-området dersom flyselskapet ikke er
hjemmehørende i EU/EØS-området.

Klagen gjelder en forsinkelse fra lufthavn som ligger utenfor EU/EØS-området. Flyselskapet,
Türkish Airlines, er ikke hjemmehørende i EU/EØS-området.

Klager kan følgelig ikke få medhold i sitt krav om standarderstatning etter EU-forordningen.

Vedtak:

Transportklagenemnda-fly finner ikke å kunne anbefale at klager gis medhold.

Vedtaket var enstemmig.