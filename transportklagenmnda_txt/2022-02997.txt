Vedtak i Transportklagenemnda - Fly

Sammendrag

Krav om erstatning for skadet bagasje.

Dato
23.05.2023

Saksnummer
2022-02997

Tjenesteytere
KLM

Klager har i det vesentlige anført

Klager reiste fra Bordeaux til Trondheim via Amsterdam den 5. august 2022 med
KLM. Da klager kom hjem oppdaget han at hans innsjekkede, sovepose, surfebrett og
surfebrettbag var skadet. 

Klager brukte godkjent reisebag for surfebrett, og han pakket brettet godt inn med
ekstra klær, sovepose og våtdrakt. Brettet er totalt ødelagt, soveposen er ødelagt, og
surfebrettbagen er ødelagt. 

Klager har snakket med en profesjonell surfebrettreperatør. Det vil ta 12-15 timer å
reparere brettet, timeprisen er 400 kroner timen, i tillegg til materiell som blir brukt i
reparasjonen.

Klager kjøpte surfebrettet i januar 2022 for kroner 8 500. Soveposen var tre år da den ble
skadet og kostet ca kroner 4 000 . Surfebrettbaggen ble kjøpt sommeren 2022 og kostet
ca kroner 2 000.

Klager krever de skadde gjenstandene erstattet.

Tjenesteyterne har i det vesentlige anført
For å kunne vurdere erstatning må klager sende KLM en bekreftelse fra et verksted med
pris på hva en reparasjon vil koste. Siden klager ikke har sendt denne informasjonen kan
KLM ikke imøtekomme klagers krav.

Nemnda bemerker

Klager hevder hans koffert ble skadet mens den var i flyselskapets varetekt.  

I henhold til Luftfartsloven § 10-26 og Montrealkonvensjonens artikkel 31 må innsjekket
reisegods som blir utlevert uten at den rettmessige mottaker klager, antas å være i den
samme forfatning som ved innlevering av reisegodset.  

KLM har ikke bestridt at brettet ble skadet i deres varetekt, men mener at de må ha
dokumentasjon for reparasjonskostnadene for å kunne gi klager medhold i sitt krav. KLM
har flere ganger bedt klager om å dokumentere hva reparasjon vil koste, noe klager hittil
ikke har gjort.

Nemnda anbefaler at KLM erstatter enten reparasjonskostnadene eller
gjenanskaffelsesverdien av et tilsvarende surfebrett (innkjøpspris minus fradrag for alder
og slitasje)

Vedtak

Transportklagenemnda anbefaler at klager gis medhold.