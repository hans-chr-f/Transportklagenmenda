Vedtak i Transportklagenemnda - Fly

Sammendrag

Krav om standarderstatning som følge av kansellering

Dato
19.09.2022

Saksnummer
2022-00739

Tjenesteytere
Icelandair

Klager har i det vesentlige anført

Klager med ett reisefølge (1 person) skulle den 17.03.2022 reise med Icelandair fra
Oslo til Orlando med mellomlanding i Reykjavik. med rutenummer Fi319. Opprinnelig
avgangstid var kl. 13:05 og opprinnelig ankomst kl. 21:00. Flyvningen ble kansellert som
medførte en forsinkelse på nærmere 21 timer. Klager ble omrutet til rutenummer BA761
med avgangstid kl. 07:15 dagen etter (18.03.2022) og ankomst kl. 17:55 samme dag. 

Som følge av kanselleringen krever klager med reisefølge erstatning i henhold til EU-
forordningen 261/2004 tilsvarende 600 EUR per person. (Til sammen 1200EUR)

Tjenesteyterne har i det vesentlige anført
Icelandair ser seg nødt til å nekte klageren erstatning. Ifølge flyselskapet, var det svært
dårlige værforhold i Keflavik flyplass noe som endret all flytrafikk, inkluder Fi319
Flyselskapet mener dette er en ekstraordinær omstendighet som ikke gir klageren rett på
erstatning etter EU-forordningen.

Icelandair viser til fremlagt dokumentasjon på intern flight historikk, METAR-rapport på
flyplassen i Reykjavik og TAF- rapport med forklarende tekst. Passasjerene fikk omruting
til dagen etter.

Nemnda bemerker

Kansellering gir passasjeren rett til standarderstatning med mindre flyselskapet godtgjør
at innstillingen skyldtes ekstraordinære omstendigheter som ikke kunne vært unngått
selv om alle rimelige tiltak var truffet, jf EU-forordning 261/2004 artiklene 5 og 7.

Værforhold som påvirker flytrafikken ved at det ikke er mulig å lande/ta av, ved at det
oppstår overbelastning på flyplassen med mer, kan være en ekstraordinær omstendighet
i forordningens forstand som medfører at den reisende ikke har krav på erstatning. Dette
må vurderes konkret.

Nemnda mener at flyselskapet Icelandair har godtgjort at verken kanselleringen eller
de ekstraordinære omstendighetene kunne vært unngått selv om alle rimelige tiltak var
truffet. Dokumentasjonen viser at klagers flyvning ble kansellert som følge av dårlige
værforhold. 

Klager har etter dette ikke rett til standarderstatning

Vedtak

Transportklagenemnda anbefaler ikke at klager gis medhold