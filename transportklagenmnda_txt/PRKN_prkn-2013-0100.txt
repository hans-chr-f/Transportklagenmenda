Vedtak i Pakkereisenemnda

Sammendrag

Saken gjelder manglende basseng, Kreta.

Dato
..

Saksnummer
100/13P

Tjenesteyter
Apollo Reiser AS

Sakens dokumenter ble lagt frem.

Klager: X

Turarrangør: Apollo Reiser AS

Reisemål: Kreta

Antall reisende: 3

Reisens pris: 8.533,-

Tidsrom: 200413 -270413

Saken gjelder:

Saken gjelder manglende basseng, Kreta.

Klager anfører at bassenget på hotellet manglet vann i 3-4 dager. Da vannet kom,
holdt det bare 17-18 grader. Med en bade syk 11-åring fra Tromsø ble dette en vesentlig
mangel ved reisen. Hun krever kr.2.500,- i prisavslag.

Apollo har anført at vannet manglet i 3 dager. Deretter kunne bassenget brukes som
normalt. Hotellenes svømmebasseng er sjelden oppvarmet. De har tilbudt kr.300,- i
kompensasjon, som de mener er standard kompensasjon for manglende basseng basert
på kundens grunnpris og antall dager uten basseng.

Nemnda bemerker:

Det fremgår av hotellomtalen at hotellet har «Bassengområde med barneseksjon». Når
hotellet var uten basseng i 3 dager, foreligger det derfor en mangel ved reisen i forhold til
avtale og forutsetninger, jf. pakkereiseloven § 6-1.

En slik mangel gir grunnlag for prisavslag, som nemnda finner at passende bør være kr.500,-.

Vedtak:

Reklamasjonsnemnda for pakkereiser anbefaler at det gis et prisavslag på kr.200,- utover det
som er tilbudt.

Vedtaket var enstemmig.