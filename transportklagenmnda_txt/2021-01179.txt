Vedtak i Transportklagenemnda - Sjø

Sammendrag

Krav om frafall av gebyr.

Dato
20.10.2021

Saksnummer
2021-01179

Tjenesteytere
Torghatten Nord

Klager har i det vesentlige anført

Klager og tre medreisende reiste fra Sandvikvåg til Halhjem den 5. august 2021. Ved
ombordkjøring klarte klager å kjøre litt feil da de skulle inn på fergen. Det ble kjørt i feltet
til en annen ferge. 

Klager fikk et ark på bilruten om tilleggsgebyr på fergen på kroner 2100 da de ikke hadde
blitt registrert med AutoPASS. Det var ønskelig fra klagers side å betale på fergen, men
får beskjed om at dette ikke var mulig, noe de synes var misvisende.

Klager krever å få en faktura med opprinnelig pris på fergen med frafall av gebyr som ble
gitt.

Tjenesteyterne har i det vesentlige anført
Torghatten Nord har anført at enhver trafikant skal være oppmerksom på offentlig
trafikkskilt, signal og oppmerking og skal rette seg etter de forbud og påbud som gis på
denne måte.

Skilting følger standard for europavei, og sambandet Halhjem – Sandvikvåg er en del av
E39.

Torghatten Nord kan ikke imøtekomme klagers krav og opprettholder utstedt
tilleggstakst.

Nemnda bemerker

Nemnda viser til at det er den reisendes ansvar å ha gyldig betalingsmedium, herunder
AutoPASS-brikke ved passering.

Det følger av AutoPASS regulativet ferge Pkt.10 at reisende som ved kontroll har unnlatt
å betale eller registrere med brikke avkreves en tilleggstakst på 2100 pr. kjøretøy. Klager
har selv opplyst at hun kjørte feil slik at hun passerte AutoPASS registrering uten brikke
eller gyldig billett. Etter nemndas syn er det godt merket på stedet hvor man skal kjøre,
og AutoPASS-systemet er godt synlig.

Det er ikke opplysninger om at klager tok kontakt med mannskap for å betale før gebyr
ble ilagt. 

Det var således grunnlag for gebyr.

Vedtak

Transportklagenemnda sjø finner ikke å anbefale at klager gis medhold