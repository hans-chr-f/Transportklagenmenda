Vedtak i Pakkereisenemnda

Sammendrag

Saken gjelder forsvunnet/forsinket koffert ved ankomst hotell i Antalya. Klager har anført
at deres bagasje ble plassert i bussen etter ankomst. Ved ankomst hotellet manglet den

ene kofferten. Den var påført adresselapp med navn, hjemmeadresse og ferieadresse. Den
inneholdt bl.a toalettsaker, medisiner, badeøy etc. Vings representant fikk alle opplysninger

med en gang for å kunne oppspore kofferten, men greide ikke å finne den til tross for at
klager gjorde oppmerksom på at sjåføren antagelig hadde tatt den ut på et av de andre

hotellene bussen hadde vært innom. Klager fant selv kofferten etter flere dager da de var
innom ett av disse hotellene etter en utfluktstur. Klager krever refusjon av reisens pris. Ving
har vist til at reiseleder omgående ringte alle hotellene uten resultat. Klager fikk ca. kr. 400,-

til dekning av nødvendige innkjøp og Ving tilbyr ytterligere kr. 1.000,- som kompensasjon.

Dato
14.03.2012

Saksnummer
237/11

Tjenesteyter
Ving Norge AS

Klager: X

Turarrangør: Ving Norge AS

Antall reisende: 2

Reisens pris: kr 23.210

Saken gjelder:

Saken gjelder forsvunnet/forsinket koffert ved ankomst hotell i Antalya.

Klager har anført at deres bagasje ble plassert i bussen etter ankomst.

Ved ankomst hotellet manglet den ene kofferten. Den var påført adresselapp med navn,
hjemmeadresse og ferieadresse. Den inneholdt bl.a toalettsaker, medisiner, badeøy etc. Vings
representant fikk alle opplysninger med en gang for å kunne oppspore kofferten, men greide
ikke å finne den til tross for at klager gjorde oppmerksom på at sjåføren antagelig hadde tatt
den ut på et av de andre hotellene bussen hadde vært innom. Klager fant selv kofferten etter
flere dager da de var innom ett av disse hotellene etter en utfluktstur.

Klager krever refusjon av reisens pris.

Ving har vist til at reiseleder omgående ringte alle hotellene uten resultat.

Klager fikk ca. kr. 400,- til dekning av nødvendige innkjøp og Ving tilbyr ytterligere kr. 1.000,-
som kompensasjon.

Nemnda bemerker:

En pakkereise er mangelfull når den avviker fra det som er avtalt eller forutsatt i avtalen, jf.
pakkereiseloven § 6-1. Mangler gir grunnlag for forholdsmessig prisavslag med mindre de
avhjelpes innen rimelig tid og uten vesentlig ulempe for den reisende.

Klagenemnda legger til grunn at det var en mangel at kofferten ble lastet av ved feil hotell.

Vings bestrebelser for å finne kofferten synes også å ha vært svært mangelfull i dette tilfelle.
Kofferten har åpenbart stått i flere dager på det hotellet hvor klager selv informerte Vings
representant om at den antagelig var.

Der ble den funnet av klager selv.

Etter en helhetsvurdering finner nemnda at klager bør få en kompensasjon på kr. 3.000,- til
dekning av de utlegg som er påløpt og for den vesentlige ulempe det har vært å være uten
kofferten i 5 dager.

Vedtak:

Reklamasjonsnemnda for pakkereiser anbefaler at Ving utbetaler en samlet kompensasjon på
kr. 3000,-.

Vedtaket var enstemmig.

Nemnda hadde slik sammensetning ved behandling av saken:

Lagdommer Svein Dahl, Formann

Pål Martin Andersen, Forbrukerrådet

Silje Østby Jystad, Forbrukerrådet

Vigdis Fiske, Amisol AS

Hanne Åsell, Star Tour AS.