Vedtak i Transportklagenemnda
- Kollektivreiser

Sammendrag

Ilagt gebyr for manglende eller ufullstendig billett

Dato
09.10.2017

Saksnummer
2017-02051

Tjenesteytere
Ruter

Klager har i det vesentlige anført

Den 8. august tok klager bussen fra St. Hanshaugen til Stortorvet. Ombord i bussen var
det kontroll og klager ble ilagt gebyr, fordi han reiste på en ungdomsbillett i stedet for
studentbillett. 

Klager setter spørsmåltegn ved at han må betale fullt gebyr 1150. I tillegg ønsker han å
understreke at differansen mellom de to billettalternativene er 421,- kr. Ruter har oppgitt
differansen til å være 2124,- i sitt første svar, for så justere dette til 1698,- i sin neste
tilbakemelding til klager. 

Fra klager fylte 20 år, har han blitt sjekket flere ganger uten at han har måttet vise
legitimasjon eller studentbevis. Klager kjøper alltid billett, og ser liten grunn til å betale
hele boten, da han syntes det er urettferdig å betale et så stort beløp.

Klager krever gebyret slettet.

Tjenesteyterne har i det vesentlige anført
Viser til henvendelse fra klager angående gebyr han bli ilagt den 8.august  på busslinje
37.

Gebyret ble ilagt fordi klager reiste med ungdomsbillett, en rabatt han ikke oppfyller
kravene til å ha rett til. For å benytte ungdomsbillett så må du være under 20 år. Klager
fylte 20 år 13. januar, etter denne datoen hadde han ingen rett til å benytte denne
rabatten. Ut fra billetthistorikken hans så har han benyttet ungdomsbillett i hele 2017,
helt frem til han ble stoppet i kontroll. Klagers argument om at han var student i
vårsemesteret har ingen betydning for denne saken. Han har ikke benyttet studentbillett,
men ungdomsbillett.

Som det fremkommer i vedlegg 'Ungdomsbillett' så står det klart og tydelig når du
velger ungdomsbillett i appen at denne gjelder for de under 20 år. Det er kunden som
er ansvarlig for å inneha korrekt billett. I dette tilfellet er gebyr korrekt ilagt, og Ruter ser
ingen grunn til å endre sitt standpunkt i denne saken.

Nemnda bemerker

Klager ble ilagt gebyr på busslinje 37 i Oslo den 8. august 2017 da han hadde
ungdomsbillett selv om han var fylt 20 år. 

Det fremgår av Ruters transportvilkår punkt 3 at den reisende plikter å ha gyldig billett
før ombordstigning eller før passering av kontrollsoner. 
Av samme bestemmelse går det fram at passasjerer som ved kontroll ikke kan vise gyldig
billett, vil bli ilagt gebyr. Bestemmelsen er objektiv. Gebyr kan således ilegges selv om
passasjeren ikke har opptrådt klanderverdig.

Nemnda bemerker at klager var fylt 20 år ca 6 måneder tidligere. Vilkårene for ileggelse
av gebyr var således til stede. 

Nemnda kan ikke se at det er grunnlag for å anbefale at gebyret frafalles.
Det forhold at klager tidligere har vært  utsatt for kontroll uten å det ble oppdaget at han
ikke lenger var berettiget til å bruke ungdomskort, anses ikke formildende. 

Når det gjelder gebyret størrelse, er det et standardgebyr uavhengig av den størrelsen på
den "gevinst" den reisende måtte ha hatt ved å benytte feil billett. 

Vedtaket er enstemmig.

Vedtak

Transportklagenemnda Kollektivtransport finner ikke å kunne anbefale at klager gis
medhold.

Vedtaket er enstemmig.