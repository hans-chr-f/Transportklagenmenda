Vedtak i Transportklagenemnda - Fly

Sammendrag

Krav om standardkompensasjon samt refusjon av billetter grunnet kansellering.

Dato
15.06.2021

Saksnummer
2020-03108

Tjenesteytere
Bravofly
Widerøe

Klager har i det vesentlige anført

Klager skulle reise fra Bergen til Tromsø med WF626 den 8. april 2020. Den 18. mars 2020
mottok klager beskjed 18. mars om at flyvningen var kansellert. Klager krever at Widerøe
refunderer billettene, samt betaler standardkompensasjon 250 euro per passasjer totalt
500 euro.

Tjenesteyterne har i det vesentlige anført
I denne saken er både Bravofly og Widerøe oppført som innklaget tjenesteyter, og ingen
av de to selskapene har inngitt tilsvar til nemnda.

Nemnda bemerker

Hverken Bravofly eller Widerøe inngitt tilsvar til nemnda. Nemnda treffer
derfor vedtak basert på opplysningene som er fremkommet tidligere i saken, jf.
transportklagenemndforskriften § 5-3 tredje ledd.

Kansellering gir rett til standarderstatning med mindre flyselskapet godtgjør at
innstillingen skyldes ekstraordinære omstendigheter som ikke kunne vært unngått
selv om alle rimelige tiltak var truffet, med mindre det opplyses om den kansellerte
flyvningen minst to uker
før planlagt avgangstid jf. EU-forordning 261/2004 artikkel 5.  

I dette tilfellet har ble klager opplyst om kanselleringen den 18. mars 2020. Dette er mer
en to uker før planlagt avgangstid, og klager har ikke krav på standarderstatning. 

Uavhengig av retten til standarderstatning har passasjeren rett til å få valget mellom
omruting snarest mulig og refusjon når flyvningen blir kansellert, jf. artikkel 8 nummer 1.

Nemnda mener derfor at Widerøe må refundere klagers billettutgifter med 212,98 euro. 

Nemnda anbefaler at Widerøe refundere klagers billettutgifter med 212,98 euro, og at
klager ikke får medhold i kravet om standarderstatning.

Vedtak

Transportklagenemnda anbefaler at Widerøe refunderer klagers billettutgifter med
212,98 euro, og at klager ikke får medhold i kravet om standarderstatning.