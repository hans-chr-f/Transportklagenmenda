Vedtak i Pakkereisenemnda

Sammendrag

Saken gjelder fukt og mugg i leiligheten samt ikke fungerende aircondition den første uken.

Dato
..

Saksnummer
274/13P

Tjenesteyter
Star Tour AS

Sakens dokumenter ble lagt frem.

Klager: X

Turarrangør: Star Tour AS

Reisemål: Spania, Mallorca

Antall reisende: 5

Reisens pris: 45.609,-

Tidsrom: 270713 - 100813

Saken gjelder:

Saken gjelder fukt og mugg i leiligheten samt ikke fungerende aircondition den første uken.

Klageren viser til at Star Tour AS innrømmer at det var fukt og mugg i leiligheten
i Alcudia Pins. Videre skriver Star Tour at AC ikke fungerte tilfredsstillende, men
det er her viktig og understreke at AC ikke fungerte i det hele tatt. Klageren varslet
resepsjonen om dette dagen etter ankomst og fikk da beskjed om at alt var fullt så det
var umulig å bytte leilighet. Klageren ble gitt en gavesjekk fra Star Tour på kr 1.000,-
pga. manglende AC samt problemene med fukt og mugg. Dette har han ikke godtatt
som oppgjør. Star Tour har senere tilbudt et prisavslag på 30% av reisens pris den første
uken. Det kan heller ikke godtas.

Star Tour AS anfører at de er oppriktig lei for opplevelsen med fukt og mugg.

Star Tours mål er at eventuelle feil og mangler skal rettes innen rimelig tid i løpet av oppholdet
på reisemålet. Dersom ikke dette lar seg gjøre kan forholdet eventuelt gi rett til prisavslag i
ettertid.

I dette tilfellet ble klager tilbudt å flytte til en annen leilighet i den siste av uken av ferien. Pga
av problemene den førte uken ble klageren tilbudt et prisavslag på 30 % av reisens pris for
den første uken, kr 6.841,-. Alternativt tilbød man gavekort til en verdi av kr 9.000,-.

I dette tilfellet ble klager tilbudt å flytte til en annen leilighet i den siste av uken av ferien. Pga
av problemene den førte uken ble klageren tilbudt et prisavslag på 30 % av reisens pris for
den første uken, kr 6.841,-.

Alternativt tilbød man gavekort til en verdi av kr 9.000,-.

Nemnda bemerker:

En pakkereise er mangelfull når den avviker fra det som er avtalt eller forutsatt i avtalen, jf.
pakkereiseloven § 6-1. Avvik fra det avtalte regnes likevel ikke som en mangel dersom de er
av mindre betydning og er at det slag kunden må regne med kan inntreffe fra tid til annen.
Avtalen omfatter pakkereisen slik den fremkommer av bestilling og bekreftelse, opplysninger
inntatt i turarrangørs katalog mv., jf. alminnelige vilkår for pakkereiser pkt. 2. Mangler gir
grunnlag for et forholdsmessig prisavslag med mindre de avhjelpes innen rimelig tid og uten
vesentlige ulemper for de reisende, jf. pakkereiseloven § 6-2.

Forholdene på reisemålet i feriens første uke gir etter nemndas syn krav på et forholdsmessig
prisavslag.

Når det gjelder manglende aircondition, har nemnda praktisert en standarderstatning
på kr 1.000,- pr. uke pr. person i sommertiden. I saken her er nemnda noe usikker på når
aircondtionanlegget kom i full drift, men velger i mangel av opplysninger å legge til grunn
at det var ute av funksjon den første uken. Denne mangelen gir da et krav på kr 5.000,- i
prisavslag.

Spørsmålet blir så om de øvrige forholdene som er påpekt, fukt og mugg, svellende badedør
etc. gir grunnlag for ytterligere prisavslag. Nemnda har ikke vanskeligheter med å skjønne
at det er meget enerverende å bo i en leilighet som man frykter kan være helseskadelig for
barna. De plagene som barna hadde med alt for varme netter er det imidlertid tatt høyde for i
standarderstatningen på kr 5.000,-.

Etter dette kan nemnda ikke se at klageren har krav på ytterligere prisavslag ut over de 30 %
av reisens første uke som han har fått tilbud om fra Star Tour, nemlig kr.6.841, alternativt et
gavekort på kr 9.000,-. Det beløpet han velger kommer i tillegg til et gavekort på kr 1.000,- som
klageren aksepterte på reisemålet.

Vedtak:

Reklamasjonsnemnda for pakkereiser kan ikke anbefale at det gis ytterligere kompensasjon
utover kr 6.841, alternativt et gavekort på kr 9.000,-. Kompensasjonen kommer i tillegg til en
gavesjekk på kr 1.000,- som han mottok på reisemålet.

Vedtaket var enstemmig.