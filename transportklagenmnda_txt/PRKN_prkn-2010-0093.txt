Vedtak i Pakkereisenemnda

Sammendrag

Cruise, 7. - 17. mai 2010. Krav om refusjon av utgifter til hotell.

Dato
..

Saksnummer
93/10

Tjenesteyter
Carica

Sakens dokumenter ble lagt frem.

Klager: X

Turarrangør: Carica

Antall reisende: 4

Reisens pris: kr.58.880

Saken gjelder:

Cruise, 7. - 17. mai 2010. Krav om refusjon av utgifter til hotell.

Klager har i det vesentlige anført:

Klagerne skulle på hjemreisen fly Lyon-Amsterdam-Bergen.

Flyforbindelsen til Bergen var kansellert da klagerne ankom Amsterdam.

De ble da ombooket til KLM-fly med avgang 18. mai 2010.

Klagerne fikk ingen hjelp av KLM til å skaffe hotell. Klagerne så seg derfor selv nødt til å sørge
for hotell. Hotell, mat og taxi beløp seg til totalt 540 Euro.

Utgiftene kreves dekket.

Carica AS har i det vesentlige anført:

Klagerne reiste på elvecruise inkludert flyreise. Carica har et samarbeid med Escape Travel i
Oslo og kjøpte denne pakken gjennom dem.

Carica AS ønsker å få ansvarsforholdet belyst.

Nemnda bemerker:

Klagerne hadde kjøpt en pakkereise. Pakkereisen inneholdt bl.a. innkvartering og. flyreise
t/r Bergen med mellomlanding i Amsterdam. Turarrangør har i dette tilfellet ansvaret for
kundene frem til ankomst Bergen.

Det innebærer at turarrangør er ansvarlig for å dekke eventuelle uforutsette utgifter til hotell
m.v. dersom det av en eller annen grunn blir nødvendig med overnatting.

Det er i denne sammenheng uten betydning om turarrangør kan lastes for de oppståtte
problemer eller ikke.

Nemnda anbefaler at Carica AS erstatter klagernes utgifter på til sammen kr 4.493,60

Vedtak:

Reklamasjonsnemnda for pakkereiser anbefaler at klagerne erstattes kr 4.493,60.

Vedtaket var enstemmig.

Nemnda hadde slik sammensetning ved behandling av saken:

Lagdommer Einar Kaspersen, Formann

Elise Korsvik, Forbrukerrådet

Anne-Haugen-Flermoe, Forbrukerrådet

Helga Hermansen, Star Tour AS

Vigdis Fiske, Amisol AS