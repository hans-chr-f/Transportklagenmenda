Vedtak i Pakkereisenemnda

Sammendrag

Saken gjelder betaling for middager og flyplassavgift.

Dato
..

Saksnummer
86/13P

Tjenesteyter
Club Royal

Sakens dokumenter ble lagt frem.

Klager: X

Turarrangør: Club Royal

Reisemål: Tyrkia

Antall reisende: 2

Reisens pris: 7.632,-

Tidsrom: 160413 - 240413

Saken gjelder:

Saken gjelder betaling for middager og flyplassavgift.

Klager anfører at de betalte for 8 middager og fikk bare 7. De betalte også for en lunsj
mer enn de fikk. I informasjonen om reisen var det opplyst at flyplassavgift var kr 299,-
per person. Han har betalt det dobbelte. Han ber om tilbakebetaling av i alt kr.1.156,-.

Club Royal har opplyst at på grunn av endrede flytider ble det en lunsj og en middag
mindre enn opprinnelig planlagt. De vil derfor refundere klager kr.395,- for dette.

Når det gjelder flyplassavgiften, fremgår det av forhåndsinformasjonen som bestillingen var
baser på, at den var kr.599,- per person og per flystrekning.

Det er derfor ikke betalt for mye for dette

Nemnda bemerker:

I brosjyren som var grunnlag for bestillingen er det opplyst at flyplassavgift/sikkerhetsavgift
ikke er inkludert i den oppgitte pris og at den er kr.299,- «per person/flystrekning». I fakturaen
er beløpet oppgitt til kr.598,- per person. Nemnda forstår det slik at reisen gikk først til
Istanbul og hjemreisen fra Antalya.

Det har dermed blitt flyplassavgift for to strekninger eller flyplasser. Opplysningen i brosjyren
om at beløpet er per person per strekning er etter nemndas syn tilstrekkelig klar, og klager
har ikke betalt mer enn han etter avtalen skulle.

Når det gjelder middagen og lunsjen, har turarrangør akseptert klagers krav.

Vedtak:

Reklamasjonsnemnda kan ikke anbefale refusjon utover det som er tilbudt.

Vedtaket var enstemmig.