Vedtak i Pakkereisenemnda

Sammendrag

Reise til Budapest, 9. - 12. april 2010. Tvist om avtalt pris.

Dato
26.09.2011

Saksnummer
244/10

Tjenesteyter
Kalinkatours AS

Sakens dokumenter ble lagt frem.

Klager: X

Turarrangør: Kalinkatours AS

Antall reisende: 48

Reisens pris: kr. -

Saken gjelder:

Reise til Budapest, 9. - 12. april 2010. Tvist om avtalt pris.

Nemnda bemerker:

Reklamasjonsnemnda for pakkereiser behandler tvister som springer ut av kontraktsforhold
mellom forbruker og bransjeaktør som gjelder en pakkereise der forbrukeren har betalt for
reisen selv, jf. avtale mellom Norsk ReiselivsForum og

Forbrukerrådet om klagenemnd for pakkereiser pkt. 1.

Nemnda er av den oppfatning at en tvist vedrørende hva som er avtalt pris i utgangspunktet
faller inn under nemndas kompetanseområde.

Nemnda legger på bakgrunn av de foreliggende opplysninger til grunn at det ble bestilt reise
for til sammen 48 personer. Det var videre 48 personer som reiste.

Kalinkatours utstedte til tross for dette faktura kun for 30 personer. Dette var etter nemndas
vurdering en åpenbar feil. Nemnda er av den oppfatning at klagerne måtte forstå dette.

Nemnda anbefaler at klagerne betaler for ytterligere 18 personene.

Vedtak:

Reklamasjonsnemnda for pakkereiser anbefaler at klagerne betaler for ytterligere 18
personer.

Vedtaket var enstemmig.

Nemnda hadde slik sammensetning ved behandling av saken:

Lagdommer Einar Kaspersen, Formann

Pål Martin Andersen, Forbrukerrådet

Silje Østby Jystad, Forbrukerrådet

Mette Lindgren, Apollo Reiser AS

Vigdis Lund Eriksen, Star Tour AS