Vedtak i Transportklagenemnda - Fly

Sammendrag

Krav om standarderstatning grunnet forsinkelse.

Dato
25.08.2020

Saksnummer
2019-04207

Tjenesteytere
KLM

Klager har i det vesentlige anført

Klager skulle reise fra Oslo til Paris via Amsterdam den 11. oktober 2019 med KL1148
og KL2023/AF1441. KLM sin flyvning  KL1148 fra Oslo til Amsterdam med planlagt
avgangstid kl. 17.20 ble forsinket. Dette medførte at klager mistet sin videreforbindelse
til Amsterdam. Det ble ikke gjort noen forsøk på å holde igjen flyvningen. Klager ble
omrutet til KL1223 neste dag.

Tjenesteyterne har i det vesentlige anført
KL1148 fra Oslo til Amsterdam den 11. oktober 2019 ble forsinket 76 minutter grunnet
Air Traffic Control-restriksjoner i Amsterdam grunnet uheldige værforhold og vedlikehold
på rullebanen (på innkommende flyvning).  Klager mistet sin videreforbindelse fra
Amsterdam med KL2023. KLM ombooket klager til neste ledige flyvning til Paris
med KL1223 den 12. oktober 2019. KLM har med dette tilbudt omruting i henhold til
forordningens artikkel 8.1 (2) (b) (c).

Det er tilfeller hvor passasjeren kan ha rett på standarderstatning i henhold til EU-
forordning 261/2004 dersom en flyvning blir kansellert eller forsinket mer enn tre timer.
Det er imidlertid klare unntak.

I artikkel 5.3 står det klart at et opererende flyselskap ikke skal være pålagt å tilby
kompensasjon i henhold til artikkel 7. Et flyselskap kan ikke motvirke værforhold som
påvirker trafikken og restriksjoner pålagt av Air Traffic Control. Forsinkelsen skyldtes
ekstraordinære omstendigheter som ikke kunne vært unngått selv om alle rimelige tiltak
var truffet, slik som i dette tilfellet. KLM må med dette avslå kravet om EU-kompensasjon.
KLM viser til vedlagt dokumentasjon.

Nemnda bemerker

Forsinkelse som medfører at passasjerene kommer frem til det endelige
bestemmelsesstedet mer enn tre timer etter det planlagte ankomsttidspunktet gir rett
til standard kompensasjon. Dette gjelder imidlertid ikke dersom flyselskapet godtgjør
at forsinkelsen skyldes ekstraordinære omstendigheter som ikke kunne vært unngått
selv om alle rimelige tiltak var truffet. Det vises til EU-forordning 261/2004 artikkel 6
jf. artikkel 7 jf. artikkel 5 nummer 3 og EU-domstolens avgjørelser i Sturgeon m.fl. mot
Condor (C-402/07) og Nelson m.fl. mot Lufthansa (C-581/10 og C-629/10

Flyselskapet KLM har fremlagt dokumentasjon med beskrivelse av hendelsen
som opplyser at forsinkelsen skyldtes værforhold og vedlikehold på rullebanen på
forutgående flyvning fra Amsterdam. Dette medførte restriksjoner fra Air Traffic Control.

Slik nemnda ser det har flyselskapet godtgjort at verken forsinkelsen eller de
ekstraordinære omstendighetene kunne vært unngått selv om alle rimelige tiltak var
truffet; Forsinkelsen skyldtes vær og vedlikehold på rullebanen på forutgående flyvning
for klagers flyvning. Dette medførte igjen Air Traffic Control-restriksjoner. Dette er pålegg
flyselskapet ikke har kontroll over. Klager har etter dette ikke rett til erstatning.

Vedtak

Transportklagenemnda-fly anbefaler ikke at klager gis medhold.