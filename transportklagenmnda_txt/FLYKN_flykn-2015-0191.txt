Vedtak i Transportklagenemnda - Fly

Sammendrag

Krav om standarderstatning grunnet kansellering.

Dato
02.10.2015

Saksnummer
0191/15F

Tjenesteyter
SAS

Krav om standarderstatning grunnet kansellering.

Klager har i det vesentlige anført:

Klager skulle reise fra Oslo til København den 26. juni 2014 kl. 20:50 med SK1475. Avgangen
ble kansellert og klager ble booket om til morgenen etter.

Klager krever standarderstatning i henhold til EU-forordning 261/2004.

SAS har i det vesentlige anført:

SK1475 ble kansellert som følge av streik, det vises til fremlagt dokumentasjon.

Hendelsen er ikke kompensasjonsberettiget da kanselleringen ble forårsaket av
ekstraordinære omstendigheter utenfor SAS kontroll.

SAS kan ikke imøtekomme klagers krav.

Nemnda bemerker:

Kansellering gir rett til erstatning med mindre flyselskapet godtgjør at innstillingen skyldes
ekstraordinære omstendigheter som ikke kunne vært unngått selv om alle rimelige tiltak
var truffet, jf. EU-forordning 261/2004 artikkel 5. Det er flyselskapet som må godtgjøre at
det foreligger et slikt spesielt tilfelle. Flyselskapet må videre godtgjøre at de har truffet alle
rimelige tiltak for å unngå innstillingen.

Nemnda legger på bakgrunn av de foreliggende opplysninger til grunn at kanselleringen
skyldtes en ulovlig aksjon blant selskapets ansatte. Etter nemndas vurdering er det å anse
som en ekstraordinær omstendighet i forordningens forstand, og nemnda finner godtgjort at
innstillingen ikke kunne vært unngått selv om alle rimelige tiltak var truffet. Kanselleringen gir
etter dette ikke rett til erstatning.

Vedtak:

Transportklagenemnda-fly finner ikke å kunne anbefale at klager gis medhold.

Vedtaket var enstemmig.