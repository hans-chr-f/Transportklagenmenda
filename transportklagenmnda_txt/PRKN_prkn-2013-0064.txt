Vedtak i Pakkereisenemnda

Sammendrag

Saken gjelder maur i leilighet, Tenerife.

Dato
03.09.2013

Saksnummer
64/13P

Tjenesteyter
Ving Norge AS

Sakens dokumenter ble lagt frem.

Klager: X

Turarrangør: Ving Norge AS

Antall reisende: 2

Reisens pris: 15.090,-

Tidsrom: 210213 - 280213

Reisemål: Tenerife

Saken gjelder:

Saken gjelder maur i leilighet, Tenerife.

Klager anfører at det var mye maur overalt i leiligheten. Hun meldte fra om det og det
ble sprayet. Det hjalp ikke, og omfanget var like stort hele uken.

Det er ikke hva en kan forvente av et 4* hotell. Hun krever prisavslag.

Ving har vist til at det ikke er uvanlig med maur og insekter i sydlige land.

De bekjempes med insektmidler. I dette tilfelle tok kunden kontakt med hotellets resepsjon
på dag 5 av oppholdet. Leiligheten ble umiddelbart sprøytet, og siden hørte de ikke mer fra
henne.

Nemnda bemerker:

En pakkereise er mangelfull hvis den avviker fra det som er avtalt eller forutsatt i avtalen.
Mangler kan gi grunnlag for prisavslag med mindre de avhjelpes innen rimelig tid etter at
gjesten har meldt fra om problemet slik at turarrangør får anledning til å avhjelpe. At det
forekommer maur og insekter i leiligheter i sydlige strøk utgjør normalt ingen mangel med
mindre det er helt ekstraordinære forekomster.

Den vanlige måte å bekjempe insekter på er ved sprøyting, noe som ofte må gjentas.

Etter ankomst hotellet 21/2 meldte klager fra om maurplage den 24/2.

Leiligheten ble sprøytet og hverken Ving eller hotellet hørte mer fra klager.

Det er etter dette ikke grunnlag for prisavslag.

Vedtak:

Reklamasjonsnemnda kan ikke anbefale at det gis prisavslag.

Vedtaket var enstemmig.