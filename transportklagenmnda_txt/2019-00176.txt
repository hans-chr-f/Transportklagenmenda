Vedtak i Transportklagenemnda
- Kollektivreiser

Sammendrag

Reiste uten gyldig billett

Dato
06.02.2019

Saksnummer
2019-00176

Tjenesteytere
Ruter

Klager har i det vesentlige anført

Klager og hans søster reiste med tog fra Oslo S til Hauketo, og skulle ta buss videre fra
Hauketo. 

Ved ankomst i Hauketo måtte de løpe for å rekke bussen, men klagers søster klarte ikke
å rekke bussen før den kjørte. Klager hadde mobilen med billett i sekken til sin søster, og
ble da med bussen videre uten billett.  Inne i bussen var det kontroll, og klager forklarte
at søsteren ble stående igjen på holdeplassen med billetten hans i sekken. Kontrolllen sa
de kunne vente på søsteren ved neste holdeplass, men så blandet en annen kontrollør
seg inn og klager ble ilagt gebyr. 

Ruter har i sitt tilsvar til Transportklagenemnda vist til at klager var ombord i bussen da
kontrollen gikk på ved Ulvøybrua. Ifølge klager ble han stoppet i kontroll ved Hauketo. 

Klager ber Ruter frafalle gebyret.

Tjenesteyterne har i det vesentlige anført
Klager ble ilagt gebyr på bussen 1. januar 2019 fordi han ikke hadde gyldig billett. 

Kontrollørene gikk på bussen ved Ulvøybrua, og da befant klager seg på bussen. Ruter
finner ikke klagers forklaring om at søsteren hans ble frakjørt ved Hauketo stasjon
troverdig. Hauketo er et stoppested lenge etter Ulbøybrua, hvor gebyret er skrevet. 

Ruter kan på bakgrunn av dette ikke se noen grunn til å endre standpunkt i denne saken.

Nemnda bemerker

Klager ble ved kontroll på bussen 1. januar 2019 ilagt gebyr fordi han ikke kunne vise
gyldig billett. 

Det fremgår av Ruters transportvilkår punkt 3 bokstav b at den reisende plikter å ha
gyldig billett før ombordstigning eller før passering av kontrollsoner.

Det følger videre av punkt 6.2 første avsnitt at passasjerer som ved kontroll ikke kan vise
gyldig billett, vil bli ilagt gebyr. Bestemmelsen er objektiv. Gebyr kan således ilegges selv
om passasjeren ikke har opptrådt klanderverdig.

Nemnda bemerker at klager ikke kunne vise billett. Vilkårene for å ilegge gebyr var
dermed til stede. 

Nemnda kan ikke se at det er grunnlag for å anbefale at gebyret frafalles. Både
enkeltbilletter og periodebilletter er upersonlige. Ruter har ingen ordning med at billetter
kan vises til ettertid.

Vedtak

Transportklagenemnda Kollektivtransport finner ikke å kunne anbefale at klager gis
medhold.