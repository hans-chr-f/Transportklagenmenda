Vedtak i Transportklagenemnda - Sjø

Sammendrag

Krav om frafall av gebyr.

Dato
20.10.2021

Saksnummer
2021-01280

Tjenesteytere
Torghatten Nord

Klager har i det vesentlige anført

Klager og medreisende reiste fra Sandvikvåg til Halhjem den 4. mai 2021.

Ved ombordkjøring kjørte klager i feil «høyrefil» på Sandvikvåg. Klager ble vinket om bord
av fergemannskapet som siste bil, det var ingen kommunikasjon med mannskapet. Det
ble tatt bilde av bilskiltet, noe som er vanlig måte å betale fergebillett på, via AutoPASS
ferge. Det er blitt mottatt kvittering med belastet dato 04.05.2021 hvor det har blitt
trukket kroner 340 for bil mellom 6.01 – 8 meter. 

Det er lagt med bilde fra klager hvor det påpekes at skiltingen er misvisende. 

Klager har mottatt gebyret i posten i ettertid på kroner 2100.

Klager krever frafall av gebyr som ble gitt.

Tjenesteyterne har i det vesentlige anført
Torghatten Nord har anført at enhver trafikant skal være oppmerksom på offentlig
trafikkskilt, signal og oppmerking og skal rette seg etter de forbud og påbud som gis på
denne måte.

Skilting følger standard for europavei, og sambandet Halhjem – Sandvikvåg er en del av
E39.

Det påpekes av Torghatten Nord at der er skilt som viser E39 Bergen før man kommer til
AutoPASS passering. Statens vegvesen er ansvarlig for skilting for vei. 

Torghatten Nord kan ikke imøtekomme klagers krav og opprettholder utstedt
tilleggstakst.

Nemnda bemerker

Nemnda viser til at det er den reisendes ansvar å ha gyldig betalingsmedium, herunder
AutoPASS-brikke ved passering.

Det følger av AutoPASS regulativet ferge Pkt.10 at reisende som ved kontroll har
unnlatt å betale eller registrere med brikke kan avkreves en tilleggstakst på 2100
pr kjøretøy. Kjøretøyet hadde ikke passert via AutoPASS stasjonen ved innkjøringen
til fergesambandet. Sambandet har automatisk billettering ved passering gjennom
AutoPASS stasjonen, og ved billettkontroll hvor man mangler billett vil det alltid bli
utstedt tilleggstakst.

Etter nemndas syn er det godt merket på stedet hvor man skal kjøre, og AutoPASS-
systemet er godt synlig.

Det var således grunnlag for gebyr.

Vedtak

Transportklagenemnda sjø finner ikke å anbefale at klager gis medhold