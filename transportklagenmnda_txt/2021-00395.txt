Vedtak i Transportklagenemnda - Sjø

Sammendrag

Krav om tilrettelegging for de med tinnitus/hørselskader og lysømfintlighet om bord.

Dato
18.06.2021

Saksnummer
2021-00395

Tjenesteytere
Boreal Sjø AS

Klager har i det vesentlige anført

Klager reiser med hurtigbåten Valderøy som går mellom Hareid – Valderøy og Ålesund.
Om bord går informasjonen over høyttalerne under nesten hele overfarten og dette
oppleves som sjenerende høyt. Det finnes også videoskjermer med tekst og bilder. Lyden
er til tider såpass høy at det er vanskelig å holde en samtale. 

I salongen på hurtigbåten er det mye lys og dette sjenerer klager kraftig da han er
lysømfintlig. Klager føler han ikke kan trekke seg tilbake noen steder da det er mye lyd
og lys alle steder om bord. Klager har tatt dette opp med mannskap og selskapet, og har
fått beskjed om å ta på hørselsvern og solbriller. Klager føler seg trakassert og neglisjert
på grunn av sitt handikap og viser til universell utforming som rederiet er forpliktet seg
til. 

Klager opplever det å være om bord som plagsomt da han har tinnitus/hørselskader og
er lysømfintlig. Som årsak av dette så har klager nå sluttet å reise med hurtigbåt.

Tjenesteyterne har i det vesentlige anført
Boreal Sjø henviser til SMS sendt fra driftsleder til klager den 20 februar 2021.
«Hei, Referer til telefonsamtale og mottatt brev fra dem vedrørende lyd og lys
forurensning ombord i Valderøy. Når du velger å benytte SMS i tillegg til brev, velger jeg
å svare på dine henvendelser med denne meldingen. Jeg syntes det er beklagelig hvis du
oppfatter lys og lyd ombord fartøyene våre som forurensende. Vi prøver etter beste evne
å gjøre reisene med våre fartøy til en god opplevelse for alle
passasjerer. Også de med nedsatt funksjonalitet av ulike slag. Jeg håper at du forstår at
vi også må ta hensyn til de med nedsatt hørsel og svaksynte. For at du skal gå en bedre
opplevelse når du reise med våre fartøy, forslår jeg at du kontakter mannskapet, og spør
om de kan dempe lyd og lys ombord.»

Nemnda bemerker

Klage over støy og lys under overfarten.

Da klagen ikke gjelder en tvist i forbindelse med reise, kan ikke nemnda se at det
grunnlag for å behandle den, jf. transportklagenemndforskriften § 1-3, og klagen blir å
avvise, jf. § 6-2 bokstav a.

Vedtak

Saken avvises