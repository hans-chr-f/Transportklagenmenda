Vedtak i Transportklagenemnda - Fly

Sammendrag

Krav om standarderstatning grunnet forsinkelse.

Dato
08.05.2018

Saksnummer
2017-01463

Tjenesteytere
Wizz Air

Klager har i det vesentlige anført

Klager skulle reise fra Torp til Bucharest den 28. april 2017 kl 08.45 med flight W6 3216.
Avgangen ble forsinket. Det er ikke opplyst hvor lang forsinkelsen var.

Klager krever standarderstatning 400 euro per person i henhold til EU-forordning
261/2004.

Tjenesteyterne har i det vesentlige anført
Wizz Air har ikke avgitt uttalelse til nemnda. Til klager har selskapet i det vesentlige
anført:

W6 3216 ble forsinket som følge av kollisjon med fugl. 

Hendelsen er ikke kompensasjonsberettiget da årsaken var ekstraordinære
omstendigheter utenfor Wizz Airs kontroll.

Nemnda bemerker

Flyselskapet Wizz Air har tross oppfordring ikke avgitt uttalelse til nemnda. Nemnda
treffer vedtaket på grunnlag av opplysningene som er fremkommet tidligere i saken, jf
transportklagenemndforskriften § 5-3 tredje ledd.

Nemnda legger således til grunn at klager og reisefølget (til sammen tre personer)
kom forsinket frem til sitt endelige bestemmelsessted Bucharest. Han krever nå
standarderstatning. 

En passasjer som kommer mer enn 3 timer forsinket frem til sitt endelige
bestemmelsessted, har rett til standarderstatning med mindre flyselskapet godtgjør at
forsinkelsen skyldtes ekstraordinære omstendigheter som ikke kunne vært unngått selv
om alle rimelige tiltak var truffet, jf EU-forordning 261 / 2004 artiklene 5, 6 og 7, samt EU-
domstolens avgjørelser i sakene Sturgeon-Condor av 19.11.2009 (C-402/07) og Nelson
med flere av 23.10.2012 (C-581/10).

Wizz Air har til klager uttalt at forsinkelsen skyldtes kollisjon med fugl. Kollisjon med fugl
er en ekstraordinær omstendighet i forordningens forstand, jf EU-domstolens avgjørelse
i saken Peskova med flere av 04.05.2017 (C-315 / 15) avsnitt 26. 

Wizz Air har som nevnt ikke avgitt uttalelse til nemnda. Flyselskapet har følgelig ikke
godtgjort at forsinkelsen skyldtes en ekstraordinær omstendighet som ikke kunne vært
unngått. Klager har da rett til standarderstatning på 400 euro per person.

Vedtak

Transportklagenemnda - fly anbefaler at Wizz Air utbetaler standarderstatning med 400
euro per person.