Vedtak i Pakkereisenemnda

Sammendrag

Reise til Hellas, Kreta, Platanias, hotell Porto Platanias Beach & Spa, 14. - 21. mai
2011. Krav om prisavslag grunnet mangelfullt aktivitetstilbud m.v. Klagerne ønsket
et barnevennlig hotell med aktivitetsnivå som passet barna på 10 og 13 år. Apollo

anbefalte hotell Porto Platanias Beach & Spa. Det var et fantastisk hotellanlegg med
mange tilbud for barna. Fakta beskrivelsen fremhever også et hotell med høy standard
og flere aktiviteter. Aktivitetene for barna var begrenset, og ikke alle ble gjennomført.
Lunchen på hotellet var en skuffelse for barna med lite barnevennlig pålegg. Klagerne
kontaktet ingen reiseledere under oppholdet. De ankom hotellet lørdag ettermiddag,
og søndag formiddag var en av Apollos representanter på hotellet. På det tidspunktet

hadde ikke klagerne noe å klage på. Etter tre dager begynte klagerne for alvor å kjenne
på at dette ikke var bra - verken aktiviteter eller mattilbudet til barna, men valgte å gjøre

det beste ut av oppholdet. Klagerne tok ikke kontakt med Apollo, da oppholdet bare
skulle vare tre dager til. Klagerne ønsket ikke å bruke ytterligere energi og ergrelser
under oppholdet på de tingene som ikke fungerte under dyre feriedager på Kreta.

Dato
14.03.2012

Saksnummer
198/11

Tjenesteyter
Apollo Reiser AS

Klager: X

Turarrangør: Apollo Reiser AS

Antall reisende: 4

Reisens pris: Kr. 26.970

Saken gjelder:

Reise til Hellas, Kreta, Platanias, hotell Porto Platanias Beach & Spa, 14. - 21. mai 2011. Krav
om prisavslag grunnet mangelfullt aktivitetstilbud m.v.

Klagerne ønsket et barnevennlig hotell med aktivitetsnivå som passet barna på 10 og 13 år.
Apollo anbefalte hotell Porto Platanias Beach & Spa.

Det var et fantastisk hotellanlegg med mange tilbud for barna.

Fakta beskrivelsen fremhever også et hotell med høy standard og flere aktiviteter.

Aktivitetene for barna var begrenset, og ikke alle ble gjennomført.

Lunchen på hotellet var en skuffelse for barna med lite barnevennlig pålegg.

Klagerne kontaktet ingen reiseledere under oppholdet.

De ankom hotellet lørdag ettermiddag, og søndag formiddag var en av Apollos representanter
på hotellet. På det tidspunktet hadde ikke klagerne noe å klage på. Etter tre dager begynte
klagerne for alvor å kjenne på at dette ikke var bra - verken aktiviteter eller mattilbudet til
barna, men valgte å gjøre det beste ut av oppholdet. Klagerne tok ikke kontakt med Apollo,
da oppholdet bare skulle vare tre dager til. Klagerne ønsket ikke å bruke ytterligere energi og
ergrelser under oppholdet på de tingene som ikke fungerte under dyre feriedager på Kreta.

Apollo har i det vesentlige anført:

Det er ikke lovet spesielle aktiviteter for barn på 10 og 13 år.

Miniclub i regi av hotellet omfatter normalt barn opp til 11 år.

Mattilbudet på hotellet er bredt og det finnes noe til alle, også til barna.

Apollo har ikke mottatt klager fra andre familier.

Apollo har et 24-timers call senter på Kreta hvor klager kunne ha henvendt seg.

Dette ble ikke gjort.

Mattilbudet på hotellet er bredt, og det finnes noe til alle, også til barna.

Nemnda bemerker:

Pakkereisen er mangelfull når den avviker fra det som er avtalt eller forutsatt i avtalen, jf.
pakkereiseloven § 6-1. Avvik fra det avtalte regnes likevel ikke som en mangel dersom de er
av mindre betydning og er av det slag kunden må regne med kan inntreffe fra tid til annen.
Avtalen omfatter pakkereisen slik den fremkommer av bestilling og bekreftelse, opplysninger
inntatt i turarrangørs katalog m.v., jf. alminnelige vilkår for pakkereiser pkt. 2.

Mangler gir grunnlag for et forholdsmessig prisavslag med mindre de avhjelpes innen rimelig
tid og uten vesentlige ulemper for de reisende, jf. pakkereiseloven § 6-2. Turarrangør har etter
pakkereiseloven en rett til å avhjelpe mangler.

Denne rett forutsetter at turarrangør gjøres kjent med problemene på reisemålet. Dersom
turarrangør ikke har gitt anvisning på noe annet, vil det etter nemndas vurdering være naturlig
først å ta mindre / enkle problemstillinger og mangler direkte opp med hotellet. Fører ikke det
frem, må turarrangør kontaktes snarest.

Dersom manglene ikke tas opp på reisemålet på en måte som gir turarrangør mulighet til å
avhjelpe manglene, vil man ikke nå frem med krav om prisavslag i ettertid.

Klagerne tok ikke opp problemene med opp med Apollo på reisemålet.

Apollo fikk følgelig ikke anledning til å avhjelpe eventuelle mangler.

Manglene gir da ikke rett til prisavslag.

Vedtak:

Reklamasjonsnemnda for pakkereiser finner ikke å kunne anbefale at klager gis medhold.

Vedtaket var enstemmig.

Nemnda hadde slik sammensetning ved behandling av saken:

Lagdommer Svein Dahl, Formann

Pål Martin Andersen, Forbrukerrådet

Elise Korsvik, Forbrukerrådet

Vigdis Fiske, Amisol AS

Hanne Åsell, Star Tour AS.