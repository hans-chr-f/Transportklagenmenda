Vedtak i Pakkereisenemnda

Sammendrag

Saken gjelder overbooking, Kreta.

Dato
10.06.2014

Saksnummer
225/13P

Tjenesteyter
Apollo Reiser AS

Sakens dokumenter ble lagt frem.

Klager: X

Turarrangør: Apollo Reiser AS

Reisemål: Hellas, Kreta

Antall reisende: 2

Reisens pris: 16.636,-

Tidsrom: 210913 - 280913

Saken gjelder:

Saken gjelder overbooking, Kreta.

Klageren opplyser at de ved ankomst Chania fikk beskjed om at hotellet var overbooket
og at de måtte bo på et annet hotell første natten.

Standarden på det var lavere, og toalettet på deres rom fungerte ikke.

De krever minimum 50 % av reisens totalkostnad.

Apollo har beklaget overbookingen og har tilbudt en dagsandel av grunnprisen som
prisavslag med kr.2.300,-.

Nemnda bemerker:

Overbooking med den følge at kunden ikke får hotell eller rom som bestilt og betalt for, utgjør
en mangel ved reisen i pakkereiselovens forstand, jf. pakkereiseloven § 6-1. I dette tilfelle ble
følgene av overbookingen begrenset i og med at kunden allerede etter første natt fikk hotell
og rom som bestilt.

Etter en helhetsvurdering finner nemnda at det prisavslag som er tilbudt, er en passende
kompensasjon.

Vedtak:

Reklamasjonsnemnda for pakkereiser kan ikke anbefale prisavslag utover det som er tilbudt.

Vedtaket var enstemmig.