Vedtak i Transportklagenemnda - Fly

Sammendrag

Krav om erstatning etter kansellering.

Dato
03.06.2024

Saksnummer
2023-00056

Tjenesteytere
Tripmonster / Tripmate
SAS
Thai Airways

Klager har i det vesentlige anført

Klager med reisefølge skulle reise fra Stockholm til Oslo den 04. januar med Thai Airways
flyvning TG 7184. Klager opplyser at reisen fra Stockholm til Oslo, som var en del av
returreisen til familien hjem fra Thailand, ble kansellert den 21.07.2022. Klager forteller
at familien hverken fikk refusjon eller erstatning for de nye billettene de måtte kjøpe med
Norwegian for å komme seg hjem til Norge.

Klager krever erstatning for de alternative hjemreisebillettene med Norwegian til 3027
NOK for .

Tjenesteyterne har i det vesentlige anført
SAS skriver i sitt tilsvar til nemnda at kravet til klager ikke retter seg mot SAS og at de
derfor ikke har noe ansvar overfor klagers krav.

Tripmonster og Thai Airways har ikke levert tilsvar til nemnda.

Nemnda bemerker

Ved kansellering har passasjeren rett til å velge mellom full refusjon av billettprisen
eller omruting, jf. EU-forordning 261/2004, artikkel 8. Klager krevde omruting for den
kansellerte flyvningen fra Stockholm til Oslo den 04. januar 2023.

Klagers billetter var utstedt av Tripmonster, men med et Thai Airways referansenummer
på flyvningene. Ut fra dokumentene som er sendt inn til nemnda, legger nemnda til
grunn at flyvningen som ble kansellert skulle utføres av Thai Airways.

Det er det «transporterende luftfartsselskap» som er ansvarlig etter EU-forordning
261/2004. I henhold til artikkel 2 bokstav b, er et «transporterende luftfartsselskap» et
«lufttransportforetak som utfører eller har til hensikt å utføre en flygning i henhold til en
avtale med en passasjer eller på vegne av en annen person, juridisk eller fysisk, som har
avtale med denne passasjeren».

Det følger av fast nemndspraksis og av EU-kommisjonens tolkningsveileder til
forordningen at passasjeren kan kreve refusjon av utgifter til omruting gjort på
egenhånd dersom selskapets tilbud og assistanse ikke kan regnes som tilstrekkelig etter
forordningen. 

Nemnda viser til at klager har fått manglende oppfølging og hjelp til omruting og
anbefaler derfor at Thai Airways erstatter klagers utgift til egen omruting fra Stockholm
til Oslo med Norwegian med 3027 NOK. 

Forbrukerrepresentanten mener at klager i dette tilfellet har krav på forsinkelsesrente
iht. forsinkelsesrenteloven, normalt regnet fra 30 dager etter at klager har krevd
standarderstatning eller annen erstatning, og fra 7 dager etter at klager har krevd

Vedtak

Transportklagenemnda anbefaler at Thai Airways erstatter klagers utgifter til ny billett
med 3027 NOK.