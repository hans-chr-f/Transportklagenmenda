Vedtak i Transportklagenemnda
- Kollektivreiser

Sammendrag

Krav om refusjon av utlegg til tapt massasjetime på grunn av forsinkelse

Dato
05.03.2020

Saksnummer
2020-00194

Tjenesteytere
Ruter

Klager har i det vesentlige anført

Klager skulle reise med trikkelinje 11 fra Tinghuset til Birkelunden den 13. januar 2020.
Klager anfører at trikken aldri kom og at hun ventet fra kl. 15:20 til kl. 15:58 uten at en
trikk på trikkelinje 11 passerte. Klager forklarer at det ikke ble oppdatert om forsinkelse
på sanntidsoversikten eller på Ruter sin hjemmeside. Videre forklarer klager at hun
ringte til Ruter sitt kundeservicesenter for å få mer informasjon, men de kunne ikke svare
på hva som hadde skjedd eller årsaken til forsinkelsen. 

Klager forklarer at det i løpet av den tiden hun ventet på trikken skulle passert 3
trikkavganger på trikkelinje 11. Hun forklarer at trikk 11 kjørte i motsatt retning, samt at
trikkelinje 17 og 18 kjørte som normalt. Da klokken ble 15:58 valgte klager å gå og fikk i
ettertid høre fra andre ventende at trikken fremdeles ikke var kommet kl. 16:15. 

Klager hadde en massasjetime hun skulle rekke og på grunn av forsinkelsen med trikken
rakk hun ikke denne timen. Klager forklarer at det gjaldt en avbestillingsfrist på 24
timer for massasjetimen, slik at hun måtte betale for denne timen selv om hun ikke fikk
benyttet seg av den på grunn av forsinkelsen. 

Klager krever refusjon av utlegg til tapt massasjetime på 549 kr.

Tjenesteyterne har i det vesentlige anført
Klager skulle reise med trikken den 13. januar 2020, men trikkeavgangen klager skulle
reise med ble forsinket. Ruter sin reisegaranti omfatter ikke følgeskader av forsinkelsen.
Det vil vi at Ruter ikke refunderer enkeltbillett, time til behandling, legetime, tannlegetime
eller lignende. 

Ruter ser ingen grunn til å endre standpunkt i denne saken.

Nemnda bemerker

Klager krever refusjon av betaling for en massasjetime hun ikke rakk på grunn av
forsinkelser på trikk linje 11. 

Det følger av Ruters reisegaranti at det ved forsinkelser på visse vilkår gis rett til refusjon
av utgifter til alternative reisemåter. Garantien omfatter imidlertid ikke følgeskader som
for eksempel at man "ikke rekker tannlegetime, forretningsavtale eller en flyavgang". 

Nemnda kan på denne bakgrunn ikke anbefale at klager får refundert utgiften til
ubenyttet massasjetime.

Vedtak

Transportklagenemnda for kollektivtransport finner ikke å kunne anbefale at klager gis
medhold.