Vedtak i Transportklagenemnda
- Kollektivreiser

Sammendrag

For sen validering av billett

Dato
12.10.2018

Saksnummer
2018-02526

Tjenesteytere
Ruter

Klager har i det vesentlige anført

Klager ble ilagt gebyr på bussen fra Linderud fordi hun validerte billetten for sent.

Klager erkjenner at hun validerte billetten først da bussen var ved Kolåsbakken, men
understreker at det er under et minutt fra Linderud til Kolåsbakken. 

Klager viser til at babyen gråt ved ombordstigning, og at hun først fikk validert reisekortet
etter at hun hadde trøstet babyen og lagt han i vognen. 

Klager understreker at hendelsen aldri skal gjenta seg igjen, og ber om at Ruter frafaller
gebyret.

Tjenesteyterne har i det vesentlige anført
Klager ble ilagt gebyr på bussen fordi billetten var aktivert for sent. 

Klager viser til at hun steg ombord i bussen ved Linderud. Kontrollørene gikk ombord
ved Kolåsbakken, som er stoppet etter Linderud. Gebyret ble ilagt kl. 16.21, som er
samtidig som klagers billett ble validert. 

Ruter ser ingen grunn til å endre standpunkt i denne saken.

Nemnda bemerker

Klager ble ved kontroll på bussen ved Kolåsbakken 8. august 2018 ilagt gebyr fordi hun
hadde validert billetten for sent.

Det fremgår av Ruters transportvilkår punkt 3 bokstav b at den reisende plikter å ha
gyldig billett før ombordstigning eller før passering av kontrollsoner.

Det følger videre av punkt 6.2 første avsnitt at passasjerer som ved kontroll ikke kan vise
gyldig billett, vil bli ilagt gebyr. Bestemmelsen er objektiv. Gebyr kan således ilegges selv
om passasjeren ikke har opptrådt klanderverdig.

Klager kunne ved kontrollen ikke vise gyldig billett og vilkårene for å ilegge gebyr var til
stede.

Klager har erkjent at hun aktiverte reisekortet først ved Kolåsbakken. Dette skyldtes at
babyen hennes gråt og at hun først ville roe den.  

Nemnda viser til at billett må kjøpes umiddelbart etter ombordstigning finner ikke
grunnlag for å kunne anbefale at gebyret frafalles.

Nemnda har forståelse for å reaksjonen med gebyr oppleves streng, Av hensyn til
reiseforetakene er det imidlertid nødvendig å ha en streng praksis da det er ulike årsaker
til at reisende ikke kjøper billett i tide.

Vedtak

Transportklagenemnda Kollektivtransport finner ikke å kunne anbefale at klager gis
medhold.