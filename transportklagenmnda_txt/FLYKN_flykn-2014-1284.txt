Vedtak i Transportklagenemnda - Fly

Sammendrag

Krav om standarderstatning grunnet forsinkelse.

Dato
28.08.2015

Saksnummer
1284/14F

Tjenesteyter
Norwegian Air Shuttle ASA

Klager har i det vesentlige anført:

Klager skulle reise fra Oslo til Alicante den 24. juni 2014 kl. 20:00 med DY5503. Avgangen ble
mer enn 3 timer forsinket.

Klager mottok ikke forpleining i ventetiden.

Klager krever standarderstatning 400 euro i henhold til gjeldende regler. Videre krever hun
refusjon av gebyr for sen utlevering av leiebil, 40 euro.

Det vises for øvrig til klagers brev.

Norwegian har i det vesentlige anført:

DY5503 ble forsinket 3 timer og 8 minutter grunnet restriksjoner i luftrommet som følge
av flyvelederstreik i Frankrike. Det vises til fremlagt dokumentasjon. Hendelsen var
ekstraordinær og utenfor Norwegians kontroll.

Passasjerene mottok forpleining i tråd med EU-forordning 261/2004.

I henhold til dom C-402/07 i EU-domstolen (Sturgeon-dommen), er flyselskapene unntatt fra
videre kompensasjon hvis årsaken til forsinkelsen er ekstraordinære omstendigheter utenfor
flyselskapets kontroll som forhindrer flyvningen. En omstendighet som er utenfor Norwegians
kontroll er hendelser som ikke er forårsaket av en handling eller unnlatelse av flyselskapet.

Norwegian kan dessverre ikke imøtekomme klagers krav om standarderstatning.

Det vises for øvrig til Norwegians brev.

Nemnda bemerker:

Nemnda legger på bakgrunn av de foreliggende opplysninger til grunn at flygningen ble
forsinket med tre timer og åtte minutter.

Forsinkelse som medfører at passasjerene kommer frem til det endelige bestemmelsesstedet
mer enn tre timer etter det planlagte ankomsttidspunktet gir rett til erstatning med mindre
flyselskapet godtgjør at forsinkelsen skyldes ekstraordinære omstendigheter som ikke kunne
vært unngått selv om alle rimelige tiltak var truffet. Nemnda viser til EU-forordning 261/2004
artikkel 6 jf. artikkel 7, jf. artikkel 5, jf. EU-domstolens avgjørelser i sak Sturgeon-Condor av 19.
november 2009 (C-402/07) og i sak Nelson m.fl. av 23. oktober 2012 (C-581/10).

Nemnda legger på bakgrunn av de foreliggende opplysninger til grunn at forsinkelsen
skyldtes restriksjoner i luftrommet grunnet streik. Dette er å anse som en ekstraordinær
omstendighet, og nemnda finner det mest sannsynlig at forsinkelsen ikke kunne vært unngått
selv om alle rimelige tiltak var truffet. Forsinkelsen gir således ikke rett til standarderstatning
etter EU-forordningen, og nemnda finner ikke å kunne anbefale at klager gis medhold.

Vedtak:

Transportklagenemnda-fly finner ikke å kunne anbefale at klager gis medhold.

Vedtaket var enstemmig.