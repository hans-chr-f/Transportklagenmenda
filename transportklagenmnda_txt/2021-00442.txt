Vedtak i Transportklagenemnda
- Kollektivreiser

Sammendrag

Krav om frafall av gebyr

Dato
21.06.2021

Saksnummer
2021-00442

Tjenesteytere
Ruter

Klager har i det vesentlige anført

Klager ble ilagt gebyr da hun fulgte en venninne ned på perrongen på Jernbanetorget,
Hun skulle ta toget videre og hadde derfor ingen planer om å reise med T-banen noe
hun forsøkte å forklare kontrolløren, men hun kom ingen vei og ble ilagt et gebyr på 950
kroner som hun betalte på stedet. 

Klager mener det er urimelig at hun skal betale for et gebyr når hun ikke skulle reise med
T-banen, og krever at gebyrkostnaden refunderes.

Tjenesteyterne har i det vesentlige anført
Klager ble stoppet i en ut-kontroll på Jernbanetorget T-banestasjon 25. februar 2021.
Klager skriver selv at billetten ble kjøpt på vei opp rulletrappen, som er for sent. 
Ruter viser til selskapets reisevilkår punkt 3, hvor  det fremgår at: 

Passasjeren skal:
b) ha gyldig billett ved påstigning på et transportmiddel eller ved
inntreden i en kontrollsone. Dette innebærer at elektronisk billett skal være aktivert på
dette tidspunkt

På Jernbanetorget T-banestasjon er det godt informert om at man trer inn i en
kontrollsone. Ruter viser til bilder oversendt nemnda. 

Ruter kan på bakgrunn av overnevnte ikke imøtekomme klagers krav.

Nemnda bemerker

Det fremgår av Ruters transportvilkår punkt 3 bokstav b at den reisende plikter å
ha gyldig billett før ombordstigning eller før passering av kontrollsoner. Ved bruk av
mobilapp må billett være kjøpt og bekreftet før påstigning.

Av transportvilkårene punkt 6.2 første avsnitt følger at passasjerer som ved kontroll ikke
kan vise gyldig billett, vil bli ilagt gebyr. Bestemmelsen er objektive. Gebyr kan således
ilegges selv om passasjeren ikke har opptrådt klanderverdig. Klagers billett ble kjøpt etter
inntreden i kontrollsone, og det var grunnlag for ileggelse av gebyr.

Vedtak

Transportklagenemnda finner ikke å kunne anbefale at klager gis medhold.