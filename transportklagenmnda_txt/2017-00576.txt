Vedtak i Transportklagenemnda
- Kollektivreiser

Sammendrag

Innstilling

Dato
12.06.2017

Saksnummer
2017-00576

Tjenesteytere
Nettbuss Travel AS

Klager har i det vesentlige anført

15. mars 2017 hadde klager billetter med Nettbuss fra Oslo til Volda og retur, men
pga av dårlig vær over fjellet, ble bussavgangen fra Oslo innstilt. Klager ble varslet om
innstillingen via sms og fikk tilbud om å reise på neste avgang. Dette var Imidlertid
uaktuelt for klager, da grunnlaget for reisen bortfalt når utreise ble flyttet til påfølgende
dag. 

Klager krever refusjon for de ubrukte bussbillettene.

Tjenesteyterne har i det vesentlige anført
Fjellovergangen var stengt pga dårlig vær. Nettbuss mener at innstillingen derfor går
under force majeure jf. deres vilkår. Nettbuss mener at klager må rette klagen sin mot
sitt forsikringsselskap, og viser til at reisende ble tilbudt å benytte samme billett på neste
avgang. 

Nettbuss kan på bakgrunn av dette ikke imøtekomme klagers krav .

Nemnda bemerker

Nemnda viser til at Nettbuss har begrunnet sitt avslag om refusjon med at reisegarantien
ikke gjelder dersom avviket skyldes forhold som ligger utenfor transportørens kontroll
som for eksempel ekstraordinære værforhold.  

Nemnda bemerker at reisegarantien, som er i samsvar med den anbefalte
bransjestandard, på visse vilkår gir rett til refusjon av utgifter til alternativ transport og
andre kostnader som følge av forsinkelse.

Klagers krav gjelder imidlertid ikke krav om dekning av utgifter, men refusjon av de
ubrukte billettene. Nettbuss synes ikke å ha vedtekter som direkte regulerer dette. 

Passasjerers rettigheter ved innstillinger eller forsinkelser er regulert gjennom forskrift
om busspassasjerrettigheter, https://lovdata.no/dokument/SF/forskrift/2016-02-25-193.
EU-forordningens artikkel 19 og 23 har relevans for denne saken. Kunden har krav på
refusjon av billetter i dette tilfellet.  

Det anses ikke tilstrekkelig med kompensasjon i form av tilbud om å reise neste dag. 

Nemnda anbefaler at klager for refundert billettene.

Vedtak

Transportklagenemnda Kollektivtransport anbefaler at klager gis medhold.

Vedtaket er enstemmig.