Vedtak i Pakkereisenemnda

Sammendrag

Krav om erstatning fra hotellet grunner falsk brannalarm.

Dato
..

Saksnummer
107/10

Tjenesteyter
Colorline AS

Sakens dokumenter ble lagt frem.

Klager: X

Turarrangør: Colorline AS

Antall reisende: 2

Reisens pris: -

Saken gjelder:

Krav om erstatning fra hotellet grunner falsk brannalarm.

Nemnda bemerker:

Reklamasjonsnemnda for pakkereiser behandler tvister som springer ut av kontraktsforhold
mellom forbruker og bransjeaktør som gjelder en pakkereise.

Med bransjeaktør menes arrangør eller formidler av pakkereisen i Norge.

Klager gjelder rettmessigheten av erstatningskrav fra Laholmen hotell for utrykningsutgifter i
forbindelse med falsk brannalarm. Hotellet anfører at klagerne har utløst alarmen ved å fikle
med branndetektoren på rommet.

Klagerne bestrider dette.

Colorline har formidlet kontakt mellom de berørte og innhentet uttalelser.

Nemnda anser klagen å falle utenfor nemndas ansvarsområde.

Klageren gjelder ikke selve pakkereisen, og bransjeaktøren, Colorline, er ikke part i konflikten.
Klagen blir etter dette å avvise.

Vedtak:

Klagen avvises.

Vedtaket var enstemmig.

Nemnda hadde slik sammensetning ved behandling av saken:

Lagdommer Einar Kaspersen, Formann

Elise Korsvik, Forbrukerrådet

Anne-Haugen-Flermoe, Forbrukerrådet

Mette Lindgren, Apollo Reiser AS

Vigdis Fiske, Amisol AS