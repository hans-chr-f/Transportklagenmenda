Vedtak i Transportklagenemnda
- Kollektivreiser

Sammendrag

Krav om refusjon av ubrukt billett

Dato
09.10.2020

Saksnummer
2020-02315

Tjenesteytere
Nordland fylkeskommune

Klager har i det vesentlige anført

Klager forklarer at hun kjøpte en billett i appen på sin telefon for en venninne som
ikke klarte å få kjøpt billett på sin egen telefon. Klager forklarer at venninnen var syk
og på vei hjem. Klager anfører at hun sendte bilde av billetten til venninnen, men at
bussjåføren ikke godtok denne billetten. Videre anfører klager at venninnen fikk hjelp av
en medpassasjer til å kjøpe ny billett. Klager forklarer at billetten hun hadde kjøpt derfor
ikke ble brukt. 

Klager krever refusjon av den ubrukte billetten til kr. 398.

Tjenesteyterne har i det vesentlige anført
Nordland fylkeskommune viser til vilkårene for bruk av deres app hvor det blant annet
fremgår at den reisende er selv ansvarlig for å ha gyldig billett under hele bussreisen.
Videre fremgår det av vilkårene at dersom en reisende har kjøpt billett til flere med
sin telefon er det vedkommende som har kjøpt billettene som disponerer de og at
vedkommendes telefon må være tilgjengelig for reisefølget ved kontroll av billettene.
Ut ifra vilkårene til appen mener Nordland fylkeskommune at det fremgår tydelig at
telefonen med den gyldige billetten må følge med på reisen for at den reisende kan
dokumentere at gyldig billett er løst. 

Nordland fylkeskommune har ingen muligheter til å kontrollere om klager har reist med
våre transportmidler og mener derfor at klagen ikke bør tas til følge.

Nemnda bemerker

Klager krever refusjon av ubrukt billett på kr. 398. 

Det fremgår av reisevilkårene at bruk av mobilbillett at telefonen som er benyttet til kjøp,
må være med på reisen. Å sende billett til reisende med via bildefunksjon, er ikke gyldig
billett. Det er ingen refusjonsordning for kjøpte billetter, og det er heller ikke mulig å
kontrollere om billetten faktisk har vært benyttet eller ikke.

Vedtak

Transportklagenemnda for kollektivtransport finner ikke å kunne anbefale at klager gis
medhold.