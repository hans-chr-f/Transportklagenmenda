Vedtak i Pakkereisenemnda

Sammendrag

Krav om refusjon av tillegget for all inclusive.

Dato
20.10.2022

Saksnummer
2022-01794

Tjenesteytere
TUI Norge AS

Klager har i det vesentlige anført

Klagen gjelder en pakkereise for to personer med innkvartering i en bungalow med all
inclusive på Kuredu Island Resort & Spa, Maldivene i perioden 07.04.2022 - 18.04.2022.
Totalpris 79 666 kroner. Klager bestilte reisen den 8. februar 2022. 

Klager har anført at det var et tilbud på TUIs nettside om at all inclusive var inkludert
ved bestilling av reise til Kuredu. Klager skriver at dette tilbudet ble trukket fra nettsiden
til TUI etter noe tid. Klager har betalt 6 300 kroner per person for all inclusive og krever
beløpet refundert. 

Klagers krav: 12 600 kroner.

Det vises for øvrig til korrespondanse fra klager.

Tjenesteyterne har i det vesentlige anført
Klager bestilte reisen den 8. februar 2022 da helpensjon var inkludert i grunnprisen på
Kuredu Island Resort. Klager ønsket all inclusive og et tillegg på 6 300 kroner per person
ble lagt til grunnprisen.  

På kvelden den 8. februar 2022 mottok TUI beskjed om at kontrakten på Kuredu Island
Resort var endret. De av TUIs kunder som bestilte reisen etter den 9. februar, fikk all
inclusive inkludert i grunnprisen, men grunnprisen ble satt opp da den nå inkluderte all
inclusive, i forhold til bestillinger foretatt før den 9. februar da helpensjon var inkludert i
grunnprisen. 

Følgende fremgår av vedlegget til billett:
"Kuredu Island Resort & Spa
OM HOTELLET

Viktig informasjon
For deg som har bestilt reise før 9/2 2022 er helpensjon inkludert i prisen. Bestiller du
etter 10/2 2022 er all inclusive inkludert i prisen."
Ovennevnte fremgikk ikke på klagers bestillingsbekreftelse som hun mottok straks etter
bestilling. 

TUI kan ikke se at det foreligger grunnlag for prisavslag.  

Det vises for øvrig til korrespondanse fra TUI Norge AS.

Nemnda bemerker

Klagen gjelder en pakkereise for to personer med innkvartering i en bungalow med all
inclusive på Kuredu Island Resort & Spa, Maldivene i perioden 07.04.2022 - 18.04.2022.
Totalpris 79 666 kroner. Klager bestilte reisen den 8. februar 2022.

Klager har anført at det var et tilbud på TUIs nettside om at all inclusive var inkludert
ved bestilling av reise til Kuredu. Klager skriver at dette tilbudet ble trukket fra nettsiden
til TUI etter noe tid. Klager har betalt 6 300 kroner per person for all inclusive og krever
beløpet refundert. 

Klagers krav: 12 600 kroner.

Klager bestilte reisen den 8. februar 2022 da helpensjon var inkludert i grunnprisen på
Kuredu Island Resort. Klager ønsket all inclusive og et tillegg på 6 300 kroner per person
ble lagt til grunnprisen.  

På kvelden den 8. februar 2022 mottok TUI beskjed om at kontrakten på Kuredu Island
Resort var endret. De av TUIs kunder som bestilte reisen etter den 9. februar, fikk all
inclusive inkludert i grunnprisen, men grunnprisen ble satt opp da den nå inkluderte all
inclusive, i forhold til bestillinger foretatt før den 9. februar da helpensjon var inkludert
i grunnprisen. Det hadde oppstått en teknisk feil ved TUI sine reservasjonssystemer
som medførte at de kundene som hadde bestilt etter 09.02 både hadde fått forhøyet
grunnpris og måtte betale tillegg for all inclusive. Som følge av denne feilen refunderte
TUI tillegget for all inclusive for disse kundene. Etter nemndas vurdering har ikke klager
sannsynliggjort at all inclusive var inkludert i grunnprisen den 08.02 da klager bestilte.
Tvert imot taler klagers bestillingskjema for at hun bestilte all inclusive som et tillegg på
12 600 kroner. Det fremgår ikke som omtvistet at klager har fått tilgang til all inclusive på
reisen og klagen omfatter ikke klage på denne del av tjenesten. Nemnda kan således ikke
se at det foreligger mangel ved avtalen mellom partene.  Det anbefales at klager ikke gis
medhold.

Vedtak

Pakkereisenemnda anbefaler at klager ikke gis medhold.