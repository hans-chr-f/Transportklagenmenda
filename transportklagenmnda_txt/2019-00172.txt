Vedtak i Transportklagenemnda - Fly

Sammendrag

Krav om refusjon av nye billetter. Hundebur nektet om bord.

Dato
25.09.2019

Saksnummer
2019-00172

Tjenesteytere
Norwegian Air Shuttle

Klager har i det vesentlige anført

Klager skulle reise med Norwegians flyvning DY376 fra Oslo til Tromsø 8. juli 2018 kl.
13.40. Klagers hund skulle være med på reisen, og hundens reise ble bestilt i Norwegians
skranke på Oslo lufthavn 21. juni. Det eneste klager fikk beskjed om var at buret måtte
være stort nok i henhold til hundens størrelse. Ingen andre krav til buret ble omtalt av
Norwegians personale. 

Ved innsjekking på avreisedagen fikk klager beskjed om at buret måtte være laget av
plast, og ble henvist til SAS for å kjøpe nytt bur. Da klager kom tilbake til Norwegians
skranke var fristen for innsjekking (én time før avgang) gått ut, og de reisende ble avvist.
Klager måtte kjøpe nye billetter med SAS til kroner 8 186, og har på ovennevnte grunnlag
fremsatt krav om refusjon av disse billettene.

Tjenesteyterne har i det vesentlige anført
Klagers hundebur ble ikke godkjent for reise med DY376 fra Oslo til Tromsø 8. juli 2018.
Hund og bur ble avvist ved innsjekking. Klager fikk ikke reise, og kjøpte nye billetter med
SAS. 

Slike vurderinger blir gjort at Norwegians personale ved innsjekking, og personalet
vurderte det slik at buret var for lite i henhold til Norwegians regler. Buret må være stort
nok til at hunden kan stå oppreist og snu seg. Norwegian er ansvarlige for å sørge for
at dyret blir transportert på forsvarlig måte, og det derfor opp til selskapets agenter på
flyplassen å vurdere om buret er forsvarlig i henhold til IATAs retningslinjer. Kravene for
bur for transport av dyr er til for dyrenes egen sikkerhet, og i dette tilfellet ble det vurdert
slik at buret ikke var stort nok for å kunne transportere hunden. 

Klager viser til at det ikke ble gitt korrekt informasjon om vilkår for reise med hun
da de var i kontakt med en Norwegian-ansatt ved Oslo lufthavn for å legge til hund
på gjeldende bestilling. Norwegian kan imidlertid ikke se at klager har mottatt feil
informasjon. 
Det er passasjerenes eget ansvar å gjøre seg kjent med gjeldende regler og vilkår for
reise med hund i lasterom. Norwegian har på dette grunnlag avvist klagers krav.

Nemnda bemerker

Nemnda mener at saken reiser bevisspørsmål som ikke kan klarlegges
under saksbehandlingen. Saken blir av denne grunn å avvise, jf.
transportklagenemndforskriften § 6-2 bokstav d.

Vedtak

Saken avvises.