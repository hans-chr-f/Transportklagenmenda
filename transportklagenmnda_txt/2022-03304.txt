Vedtak i Transportklagenemnda - Fly

Sammendrag

Krav om refusjon av ekstra utgifter til hjemreise som følge av kansellering.

Dato
21.08.2023

Saksnummer
2022-03304

Tjenesteytere
Tripmonster / Tripmate
SAS

Klager har i det vesentlige anført

To personer skulle reise den 10. juli 2022 fra Paros via Athen til Oslo. Reisen skulle gå
med Aegean Airlines fra Paros, og videre med SAS til Oslo. Billettene var bestilt gjennom
Tripmonster.

Klager mottok melding fra SAS den 9. juli om at SK4658 fra Athen til Oslo var kansellert.
Klager ble ikke tilbudt alternativ reise. Klager kjøpte båtbilletter fra Paros  til Santorini
den 10. juli , og flybilletter med Norwegian fra Santorini til Oslo den 11. juli 2022.

SAS har tilbudt klager 400 EUR per person i standarderstatning.

SAS har i tillegg tilbudt å betale mellomlegget på de nyinnkjøpte og de ubenyttede
opprinnelige billettene når klager kan legge frem beløpet hun har fått refundert av
Tripmonster. Tripmonster har svart klager at de ikke kan tilby delvis refusjon.

Klager krever refusjon av ekstra utgifter til ferjebillett, 55.70 EUR og utgifter til nye
flybilletter 9 692 NOK.

Tjenesteyterne har i det vesentlige anført
Tripmonster har ikke inngitt tilsvar til nemnda.

SAS har akseptert å utbetale 400 EUR pr. person i standarderstatning.

Nemnda bemerker

Nemnda legger til grunn at SK4658 fra Athen til Oslo den 10. juni 2022 ble kansellert.

Ved kansellering kan passasjeren kreve omruting i samsvar med EU-forordning 261/2004
artikkel 8 bokstav b). 

Det følger av fast nemndpraksis og av EU-kommisjonens tolkningsveileder til
forordningen at klager kan kreve refusjon av utgifter til omruting gjort på egenhånd
dersom han ikke er tilbudt omruting i samsvar med kravene i forordningen. 

SAS har ikke uttalt seg til nemnda angående omruting og nemnda legger derfor klagers
anførsel til grunn om at han ikke ble tilbudt omruting. Det er flyselskapet som er
ansvarlig etter forordningen og nemnda anbefaler derfor at SAS betaler erstatning til
klager for utgifter til fergebilletter, 55.70 EUR og utgifter til nye flybilletter 9 692 NOK. 

Forbrukerrepresentantene mener at klager i dette tilfellet har krav på forsinkelsesrente
iht. forsinkelsesrenteloven, normalt regnet fra 30 dager etter at klager har krevd
standarderstatning eller annen erstatning, og fra 7 dager etter at klager har krevd
refusjon.

Vedtak

Transportklagenemnda anbefaler at  SAS erstatter klagers utgifter til fergebillett, 55.70
EUR og utgifter til nye flybilletter, 9 692 NOK.