Vedtak i Transportklagenemnda - Fly

Sammendrag

Krav om standardkompensasjon ved forsinkelse.

Dato
06.11.2018

Saksnummer
2018-00015

Tjenesteytere
BMI

Klager har i det vesentlige anført

Klager reiste med BMIs flyvning BM1358 fra Oslo lufthavn (OSL) til Aberdeen (ABZ) 20.
mars 2016 kl. 17.25. Flyvningen ble forsinket med mer enn tre timer, og klager har på
dette grunnlag fremsatt krav om standardkompensasjon i henhold til EU-forordning
261/2004 på 250 euro pr. person, totalt 750 euro for tre passasjerer.

Tjenesteyterne har i det vesentlige anført
BMI har til tross oppfordring hverken avgitt uttalelse til nemnda eller klager.

Nemnda bemerker

BMIs flyvning BM1358 fra Oslo til Aberdeen 20. mars 2016 ble forsinket. 

Flyselskapet har tross oppfordring ikke avgitt uttalelse til nemnda. Nemnda treffer
da vedtak basert på opplysningene som er fremkommet tidligere i saken, jf.
transportklagenemndforskriften § 5-3 tredje ledd. 

Nemnda legger da til grunn at klager ankom Aberdeen over tre timer forsinket. 

Forsinkelse som medfører at passasjerene kommer frem til det endelige
bestemmelsesstedet mer enn tre timer etter det planlagte ankomsttidspunktet gir rett
til erstatning. Dette gjelder imidlertid ikke dersom flyselskapet godtgjør at forsinkelsen
skyldes ekstraordinære omstendigheter som ikke kunne vært unngått selv om alle
rimelige tiltak var truffet. Det vises til EU-forordning 261/2004 artikkel 6 jf. artikkel 7
jf. artikkel 5 nummer 3 og EU-domstolens avgjørelser i Sturgeon m.fl. mot Condor
(C-402/07) og Nelson m.fl. mot Lufthansa (C-581/10 og C-629/10).

BMI har ikke gitt noen redegjørelse eller fremlagt noe dokumentasjon for at forsinkelsen
skyldtes ekstraordinære omstendigheter som ikke kunne vært unngått. Forsinkelsen gir
etter dette rett til standarderstatning på 250 euro pr. person, totalt 750 euro.

Vedtak

Transportklagenemnda - fly anbefaler at BMI utbetaler til klager en kompensasjon på 750
euro.