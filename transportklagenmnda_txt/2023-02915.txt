Vedtak i Transportklagenemnda
- Kollektivreiser

Sammendrag

Krav om dekning av utgifter til drosje som følge
av frakjøring. Klager hadde ikke kjøpt billett.

Dato
19.06.2024

Saksnummer
2024-00978

Tjenesteytere
FRAM

Klager har i det vesentlige anført

Klager skulle reise fra Rystene Ørsta til Volda rutebilstasjon den 4. mars 2024.

Klager anfører at bussen kjørte forbi uten å stoppe. Klager anfører at han stod plassert
godt ute på fortauet og at han viste tydelige tegn på at han skulle på bussen. Klager
anfører at det var flere timer til neste buss, og at han derfor måtte ta drosje. 

Klager anfører at han ikke har billett ettersom han skulle kjøpe billett på bussen.

Klager krever å få dekket 174 kroner i utgifter til drosje.

Tjenesteyterne har i det vesentlige anført
FRAM har ingen ytterligere kommentar enn det som er framlagt i den opprinnelige
saken. Dette ble sendt inn til FRAM som en ordinær klage, og ikke en søknad om
reisegaranti.

I svar til klager skriver FRAM følgende:
«Viser til søknaden deira om reisegaranti. Beklagar så kan me ikkje komma deira sak i
møte, då følgjande tilbakemelding vartgitt frå operatøren vår; 

Saka er teken opp med Vy som igjen som er sjekka med sjåfør. Sjåfør siger at han ikkje
såg nokon på nemnte stopp.»

Nemnda bemerker

Klager har fremsatt krav om dekning av utgifter til drosje som følge av at bussen han
hadde planlagt å reise med den 4. mars 2024 kjørte forbi uten å stoppe. 

Klager har forklart at bussen kjørte forbi uten å stoppe, til tross for at han stod plassert
ute på fortauet og viste tydelige tegn på at han skulle på bussen.

FRAM har i sitt svar til klager opplyst at operatøren har sjekket saken med bussjåføren,
som sier at han ikke så noen på stoppet. Til nemnda har FRAM opplyst at de ikke har
ytterligere kommentarer enn det som er fremlagt i den opprinnelige saken. 

Nemnda finner at saken er av en slik art at vedtak ikke kan fattes på forsvarlig vis uten
at partene avgir muntlig forklaring, og at saken for øvrig reiser bevisspørsmål som
vanskelig kan klarlegges under saksbehandlingen eller av andre grunner ikke egner seg
for behandling i nemnda, jf. transportklagenemndforskriften § 6-2 c) og d). Saken avvises
derfor. 

Nemnda viser til at saken kan bringes inn for forliksrådet.

Vedtak

Saken avvises.