Vedtak i Transportklagenemnda - Fly

Sammendrag

Krav om refusjon av flybilletter.

Dato
31.10.2016

Saksnummer
2016-00086

Tjenesteytere
Wizz Air

Klager har i det vesentlige anført

Klagers gruppe skulle reist fra Molde til Gdansk den 25. september 2015 med W6 1764
og retur den 28. september.

I september mottok klagerne en e-post om at billettene var kansellert på grunn av
manglende betaling. Klagerne sendte kvittering på at billettene var betalt. Wizz Air hadde
nå kun 53 ledige seter igjen og de resterende setene ble bestilt med Norwegian Air
Shuttle. 

Klager krever refusjon på kroner 44 983,29 som ble en merkostnad for klager.

Tjenesteyterne har i det vesentlige anført
Reservasjonen ble kansellert da Wizz Air ikke mottok betaling for reisen i tide. Selv
om billettene ble betalt innen betalingsfristens utløp, var innbetalingen ikke merket
med reservasjonsnummer. Wizz Airs system greide derfor ikke automatisk å koble
innbetalingen til bestillingen, og bestillingen ble kansellert.  

Wizz Air ble kontaktet den 2. september. På dette tidspunkt var det ikke ledige billetter til
samtlige. 

Wizz Air er av den oppfatning at de ikke har gjort noen feil De finner derfor ikke å kunne
etterkomme klagers krav.

Nemnda bemerker

Nemnda legger på bakgrunn av de foreliggende opplysninger til grunn at klagerne
innbetalte restbeløpet på 75 283 kroner den 25. august 2015. Det fremgår av fremlagt
bankutskrift at innbetalingen er merket med Wizz Airs bestillingsnummer, B4HZBC. Wizz
Air burde etter dette kunnet koble innbetalingen med bestillingen.

Nemnda er av den oppfatning at Wizz Air må bære ansvaret for at de ikke oppdaget at
innbetalingen gjaldt bookingreferanse B4HZBC. Nemnda anbefaler at Wizz Air erstatter
klagerne den merutgift de ble påført.

Vedtak

Transportklagenemnda-fly anbefaler at Wizz Air erstatter klagers merutgifter.