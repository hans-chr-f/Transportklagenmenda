Vedtak i Transportklagenemnda - Fly

Sammendrag

Krav om refusjon av utgifter som påløp grunnet endring av rutetid.

Dato
19.12.2016

Saksnummer
2016-00230

Tjenesteytere
Wizz Air

Klager har i det vesentlige anført

Klager hadde bestilt billetter fra Kjevik til Kristiansand den 28. april kl.20:25. 

Grunnet «commercial reasons» ble reisen kansellert, i en mail sendt ut av selskapet, og
passasjerene fikk ny avgang den 26. april med W6 1170. For klager med reisefølge ble
det umulig å gjennomføre reisen grunnet jobb, og de måtte derfor avbestille hotellet i
Gdansk. Dette resulterte i en utgift pålydende kr 4 500, da hotellet likevel måtte betales. 

Klager krever at flyselskapet refunderer utgiften til hotellet.

Tjenesteyterne har i det vesentlige anført
W6 1170 den 28. april ble kansellert den 10.mars grunnet «Commercial reasons».
Passasjerene ble da automatisk flyttet en 26. april med W6 1170. Passasjerene ble
informert gjentatte ganger via mail. 

Det følger av EU-forordning 261/2004 art. 5 1.ledd punkt c) at dersom en flyvning
innstilles skal de berørte passasjerene ha rett til erstatning fra det transporterende
luftfartsselskap i samsvar med artikkel 7, med mindre de opplyses om innstillingen to
uker før planlagt avgangstid. 

I henhold til Wizz Airs generelle befordringsvilkår er selskapet ikke ansvarlig for tap av
fortjeneste eller indirekte eller avledet tap. 

Wizz Air kan på grunnlag av overnevnte ikke imøtekomme klagers krav om refusjon av
utgifter til hotellet. 

Nemnda bemerker

Ruteendring forekommer hos de fleste flyselskap fra tid til annen. De fleste flyselskap
forbeholder seg også retten til ruteendring. Nemnda anser dette kjent. Nemnda legger
således til grunn at Wizz Air hadde anledning til å endre avgangstidene.
En ruteendring innebærer kansellering av en avtalt flygning. Kansellering gir grunnlag
for standarderstatning etter EU-forordning 261/2004 artikkel 5 jf. artikkel 7 med mindre
flyselskapet informerer om endringen minst to uker før planlagt avgangstid. Klager ble
informert om kanselleringen mer enn to uker før planlagt avgangstid og har ikke rett til
standarderstatning. Det er heller ikke krevet

Ruteendringer vil kunne skape problemer og tap for den reisende, og flyselskapet må
etter nemndas vurdering være ansvarlig for påregnelig tap som følge av ruteendring.
Etter nemndas vurdering er det ikke anledning til å begrense dette i vilkårene.

Kanselleringen førte til at klagerne ikke fikk benyttet forhåndsbetalt hotell i Gdansk. De
ble påført et tap på NOK 4 500. Nemnda anbefaler at Wizz Air erstatter klagers tap

Vedtak

Transportklagenemnda-fly anbefaler at Wizz Air utbetaler en erstatning på NOK 4 500.