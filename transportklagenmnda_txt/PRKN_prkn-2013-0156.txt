Vedtak i Pakkereisenemnda

Sammendrag

Saken gjelder transferbuss og all inklusive, Antalya.

Dato
..

Saksnummer
156/13P

Tjenesteyter
Ving Norge AS

Sakens dokumenter ble lagt frem.

Klager: X

Turarrangør: Ving Norge AS

Antall reisende: 4

Reisens pris: 37.500 nok

Saken gjelder:

Saken gjelder transferbuss og all inklusive, Antalya.

Klager anfører at det ikke var sitteplass til hele reisefølget på bussen til hotellet.

Det anføres videre at det var opplyst på forhånd at reisemålet hadde 4 a la carte restauranter
og at det ble servert is til barna mellom kl.15 og kl.17.

Det viste seg at is bare ble servert til middagen mellom kl.19 og kl.21.

På restaurant Olive ble de servert buffetmiddag til forveksling lik den som ble servert i
hovedrestauranten. Det var ikke a la carte. Hadde de visst at det ikke var a la carte, hadde de
ikke bestilt plass der. Etter et besøk på beachbaren ble alle som hadde spist kebab syke.

Ving anfører at all inklusive på dette hotellet innebar frokost, lunsj og middag
fra buffet. En gang i løpet av besøket kunne man velge en av de fire a la carte
restaurantene. På Olive er opplegget slik at det kan oppfattes som en form for
buffet. Maten blir laget i samme kjøkken som buffetmaten, men det er ikke samme
maten. Ving har tilbudt å refundere utlegg til transferbussen og kompensasjon for
feilinformasjon om is servering med i alt kr.1.000,-.

Nemnda bemerker:

En pakkereise er mangelfull hvis den avviker fra det som er avtalt eller forutsatt i avtalen, jf.
pakkereiseloven § 6-1. Mangler kan gi grunnlag for prisavslag.

Etter opplysningene i saken legger nemnda til grunn at det var 4 restauranter på stedet som
hadde a la carte meny - herunder Olive som klager besøkte.

Nemnda kan derfor ikke se at det foreligger en mangel i pakkereiselovens forstand på dette
punkt.

Opplysning om is servering til barn var tydeligvis feil. Kompensasjonen fra Ving for dette og
manglende sitteplass på bussen - kr.1.000,- finner nemnda er passende.

Vedtak:

Reklamasjonsnemnda kan ikke anbefale prisavslag utover det som er tilbudt.

Vedtaket var enstemmig.