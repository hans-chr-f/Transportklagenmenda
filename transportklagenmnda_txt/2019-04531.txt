Vedtak i Transportklagenemnda - Sjø

Sammendrag

Krav om rabatt på kjøp i påvente av mottakelse av AutoPass-ferjekort.

Dato
17.01.2020

Saksnummer
2019-04531

Tjenesteytere
Skyttel AS

Klager har i det vesentlige anført

Klager kjøpte et AutoPass-ferjekort den 5. august. Ferjekortet ble sendt pr post til klager
og det kom ikke i tide til de ferjeturene klager skulle foreta. Det er lagt med en oversikt
over de turene som klager har foretatt, total kr 1086 fra han kjøpte kortet til det ble
mottatt. Han krever å få refundert rabatt for de turene som er foretatt.

Klager viser til avtalevilkårene hvor det står: «Rabatt forutsetter at man har betalt inn
forskuddsbeløp».

Tjenesteyterne har i det vesentlige anført
Skyttel skriver at klager viser til at han ikke fikk benyttet seg av avtalen han har opprettet
før han hadde mottatt ferjekortet, og mener denne skulle være gyldig fra innbetalingen
var registrert. 

Skyttel mener avtalen er for så vidt gyldig når innbetaling er registrert (og man har
brikke registrert vil denne fungere mot avtalen med en gang), men ferjekortet er et
identifiserende betalingskort, og må følgelig være kunden i hende før det kan benyttes.

Dette presiseres ikke i avtalevilkår, men informeres om i velkomst-epost man får ved
registrering.

Skyttel kan ikke imøtekomme klagers krav.

Nemnda bemerker

Klager viser til at han kjøpte Autopass ferjekort den 5. august, men den kortet kom ikke
fram før ferjeturen startet. Han krever refunder et beløp tilsvarende den rabatt han ville
ha fått på ferjeturene som kostet kr. 1086. Klager mener at kortet skulle være gyldig fra
forskuddsinnbetaling er registrert.

Nemnda viser til e-post til klager fra Autopass ferje samme dag som kjøpet fant stede, 5.
august hvor det som klager nevner sies "Vi minner om at rabattavtalen først blir gyldig
når innbetaling av forskudd er mottatt".

I e-posten gjøres imidlertid også opplyst følgende: 
"Det er bestilt AutoPASS-ferjekort til 2 bil(er) i avtalen. Ferjekort vil bli sendt til oppgitt
adresse, så snart vi har mottatt innbetaling av forskudd for avtalen. Vi gjør oppmerksom
på at på ferjesamband som benytter AutoPASS-ferjekort som betaling, må du ha mottatt
kortet før du har krav på rabatt".

Nemnda kan på denne bakgrunn ikke se at det kan anbefales at klager for refundert
rabatt.

Vedtak

Transportklagenemnda Sjø kan ikke anbefale at klager gis medhold.