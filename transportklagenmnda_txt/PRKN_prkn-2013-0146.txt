Vedtak i Pakkereisenemnda

Sammendrag

Saken gjelder vekslepenger, bot m.m., Tyrkia.

Dato
..

Saksnummer
146/13P

Tjenesteyter
Detur Norway AS

Sakens dokumenter ble lagt frem.

Klager: X

Turarrangør: Detur Norway AS

Antall reisende: 2

Reisens pris: 6.700 nok

Saken gjelder:

Saken gjelder vekslepenger, bot m.m., Tyrkia.

Klager anfører at hun ikke fikk tilbake vekslepenger på flyet. Hun hevder også at
hun ble behandlet som en forbryter på flyplassen og ble tvunget ned i en stol og fikk
blåmerker. Hun ble bøtelagt av det tyrkiske politiet. Hun tok et annet fly tilbake og
krever kr.8670,- i erstatning.

Detur har anført at klager var sterkt påvirket av alkohol. Piloten kontaktet derfor
flyplasspolitiet og ba dem møte klager ved ankomst. Klager fikk bot, som hun nektet
å betale og hun nektet også å betale for visum. Rapporten fra flyselskapet viser at på
grunn av sterk alkoholpåvirkning og forstyrrelse av andre passasjerer, ble rutinene
fulgt for flysikkerhet ombord. På avreisedagen opplyste klager at hun ikke ville fly med
Deturs fly.

Nemnda bemerker:

Ut fra de opplysninger som foreligger - herunder kommentarer fra andre passasjerer på flyet -
legger nemnda til grunn at klagers problemer var selvforskyldt.

Det er da ikke grunnlag for noen kompensasjon.

Vedtak:

Reklamasjonsnemnda kan ikke anbefale at det gis noen kompensasjon.