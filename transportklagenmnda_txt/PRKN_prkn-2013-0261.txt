Vedtak i Pakkereisenemnda

Sammendrag

Krav om standarderstatning grunnet forsinkelse.

Dato
..

Saksnummer
261/13P

Tjenesteyter
Star Tour AS

Saken gjelder:

Krav om standarderstatning grunnet forsinkelse.

Klager skulle reise fra Mallorca til Oslo den 17.august 2013 kl. 11:05 med BLX148. Flyet forlot
Mallorca først kl. 20:19, vel 9 timer forsinket.

Star Tour har informert om at forsinkelsen skyldtes at flyet som skulle hente passasjerer på
Mallorca ble omdirigert til en annen destinasjon hvor det var oppstått en lengre forsinkelse.
Klager mener ut fra det forsinkelsen var en planlagt hendelse og ikke en teknisk feil som
blir angitt som begrunnelse fra Star Tour. Klager krever kompensasjon i henhold til EU-
forordningen 261-2004. Klager ble tilbudt et gavekort på kr. 500,- som ikke kunne innløses i
kontanter.

Star Tour AS har i det vesentlige anført:

Selskapet viser til mottatt e-post i forbindelse med flyforsinkelsen med BLX148 fra Mallorca til
Oslo den 17. august 2013.

Årsaken til at BLX148 ble forsinket var en teknisk feil hos TUI fly Nordic. Flyselskapet hadde
i dette tilfellet ingen mulighet til lå forhindre feilen, til tross for at rutinemessig teknisk
vedlikehold og kontroller var gjennomført. Av den grunn berettiger forsinkelsen ikke til
erstatning etter EU-forordningen 261/2004. Dessverre tok det tid å utbedre denne feilen. For å
redusere forsinkelsen besluttet flyselskapet å leie inn erstatningsfly. Til tross for ovenstående
ble dessverre forsinkelsen på 9 timer og 10 minutter. Det er riktig som klager anfører, TUI fly
Nordic omdisponerte sine maskiner, noe som dessverre medførte at klagerne kom forsinket
hjem.

Det vises til "Alminnelige vilkår for pakkereiser", punkt 8.2.f)V. Reklamasjonsnemnda for
pakkereiser har i tidligere vedtak henvist til at ovennevnte vilkår også skal benyttes analogisk
for hjemreisen. Klagerne tilbys et prisavslag på 300 kroner per person.

Nemnda bemerker:

Den rett til erstatning flypassasjerer har etter Art.7 i EU-forordning 261/2004 gjelder ikke
dersom flyselskapet/turarrangør kan godtgjøre at forsinkelsen skyldes .ekstraordinære
omstendigheter som ikke kunne ha vært unngått selv om alle rimelige tiltak var truffet. - Art.5
nr.3. Det er flyselskapet som etter dette må godtgjøre at det foreligger slike ekstraordinære
omstendigheter, og bestemmelsen tolkes strengt. Reklamasjonsnemnda har tidligere lagt til
grunn at også når det gjelder tekniske feil, er det flyselskapet som må godtgjøre at slike feil er
«ekstraordinære omstendigheter» i forordningens forstand. Det er flyselskapet som har størst
mulighet til å påvirke og forhindre at tekniske feil oppstår. Også preventive hensyn tilsier at
flyselskapet i utgangspunktet må bære ansvaret også ved tekniske feil.

At flyselskapet har utført normalt obligatorisk vedlikeholdsprogram og feilen oppstår
plutselig eller oppdages plutselig før avgang, betyr ikke uten videre at det foreligger slike
ekstraordinære omstendigheter som forordningen krever for å bli fritatt for ansvar.

I det foreliggende tilfelle har flyselskapet opplyst at feilen skyldes «feil på flyets
luftsystemer». Luftfartstilsynet har funnet dokumentasjonen mangelfull. Det foreligger
ingen aircraft technical log eller workorder. Luftfartstilsynet er av den oppfatning at
flyselskapets beskrivelse av den tekniske feilen ikke er underbygget gjennom den fremlagte
dokumentasjon.

Nemnda betrakter da flyselskapets opplysning om at det var feil på flyets luftsystemer kun
som en forklaring på hva den tekniske feilen konkret besto i og ikke som en dokumentasjon
for at dette var en så ekstraordinær omstendighet at bestemmelsen i Art.5 nr.3 får
anvendelse. Som nevnt foran er det flyselskapet som skal godtgjøre at det forelå slike
ekstraordinære omstendigheter.

Vedtak:

Reklamasjonsnemnda for pakkereiser anbefaler at det gis en kompensasjon på 400 Euro pr.
reisende.

Vedtaket var enstemmig.