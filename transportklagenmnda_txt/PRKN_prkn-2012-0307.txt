Vedtak i Pakkereisenemnda

Sammendrag

Saken gjelder spørsmålet om en booking er bindende. Klager anfører at han den 9.
desember 2012 på nettet bestilte en 2-ukers tur for 2 voksne og 2 barn til Gran Canaria.
Reisen ble bestilt på restplass.no og skulle koste kr.2620,-.Reisen skulle foregå 9/3-24/3
2013. Samme dag som han bestilte reisen mottok han Billett/reisebevis. Senere samme

kveld mottok han en e-post melding om at den bestilte turen ikke eksisterer, at reisen derfor
var avbestilt og at det innbetalte beløp ville bli refundert. Klager anfører at bestillingen
er bindende og krever en tilsvarende reise til samme pris. Solia har vist til at det oppsto

en teknisk feil ved oppdatering av prisene. Det ble da lagt ut en «Premiumtur» som
ikke eksisterer til Hotel Gloria Palace. Som en konsekvens av feilen ble reisen også

kraftig feilpriset i forhold til ordinære priser på disse reisene. Den aktuelle reisen var
en gruppetur for godt voksne (50+) med måltider og utflukter, mens klager skulle ha

med to ban. Av Solias reisevilkår fremgår at det tas forbehold om at reiser og priser på
nettsiden kan inneholde feil av tekniske årsaker, og at slike feil vil bli varslet innen 24.timer.

Dato
18.09.2013

Saksnummer
307/12

Tjenesteyter
Solia AS

Sakens dokumenter ble lagt frem.

Klager: X

Turarrangør: Solia AS

Antall reisende: 2

Reisens pris: 2.620,-

Saken gjelder om en booking er bindende.

Klager anfører at han den 9. desember 2012 på nettet bestilte en 2-ukers tur for 2 voksne
og 2 barn til Gran Canaria. Reisen ble bestilt på restplass.no og skulle koste kr.2620,-.Reisen
skulle foregå 9/3-24/3 2013. Samme dag som han bestilte reisen mottok han Billett/reisebevis.
Senere samme kveld mottok han en e-post melding om at den bestilte turen ikke eksisterer,
at reisen derfor var avbestilt og at det innbetalte beløp ville bli refundert. Klager anfører at
bestillingen er bindende og krever en tilsvarende reise til samme pris. Solia har vist til at det
oppsto en teknisk feil ved oppdatering av prisene. Det ble da lagt ut en «Premiumtur» som
ikke eksisterer til Hotel Gloria Palace. Som en konsekvens av feilen ble reisen også kraftig
feilpriset i forhold til ordinære priser på disse reisene. Den aktuelle reisen var en gruppetur
for godt voksne (50+) med måltider og utflukter, mens klager skulle ha med to ban. Av Solias
reisevilkår fremgår at det tas forbehold om at reiser og priser på nettsiden kan inneholde feil
av tekniske årsaker, og at slike feil vil bli varslet innen 24.timer.

Saken er identisk med nærværende sak, og nemndas begrunnelse og konklusjon blir den
samme i de to sakene. Vedtaket i sak nr.305/12 [PRKN-2012-305] vedlegges til orientering.

Vedtak:

Reklamasjonsnemnda kan ikke anbefale at klager gis medhold.