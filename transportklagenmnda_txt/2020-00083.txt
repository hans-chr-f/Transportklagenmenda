Vedtak i Transportklagenemnda - Fly

Sammendrag

Krav om tilbakeføring av opptjent fordel (gratis
bagasje) i fordelsprogrammet Norwegian Rewards

Dato
14.09.2020

Saksnummer
2020-00083

Tjenesteytere
Norwegian Air Shuttle

Klager har i det vesentlige anført

Klager hadde i april 2018 gjennomført 30 flyturer med Norwegian i løpet av de siste 12
månedene. Dette ga etter Norwegians fordelsprogram "Norwegian Rewards", en valgfri
fordel, for eksempel gratis sete eller gratis bagasje. Klager ønsket på dette tidspunktet
ikke å benytte den opptjente fordelen, og tok derfor kontakt med Norwegians
chattetjeneste for å undersøke om hun kunne spare på fordelen i 8 måneder. Det ble
bekreftet at kundebehandleren.

I 2019 ønsket klager å benytte fordelen til gratis bagasje på en planlagt reise, men det ble
avvist av Norwegian. Klager krever at fordelen opprettholdes og at hun gis vederlagsfri
bagasje på neste planlagte flyvning.

Tjenesteyterne har i det vesentlige anført
Ved bruk av Norwegian Reward vil passasjeren etter 18 reiser innenfor ett år kunne
benytte seg av 1 gratis bagasje. Dette må benyttes innen 12 måneder frem i tid fra
siste gang passasjeren har nok kvalifiserte reiser. Norwegian viser til at vilkårene og
varigheten fremgår på deres nettside, og gis på epost til den enkelte passasjer ved
opptjening av nye rewards. Norwegian anfører at klager ikke lenger er kvalifisert til gratis
bagasje, og at fordelen derfor er utløpt.

Nemnda bemerker

Saken gjelder forståelsen av vilkårene i fordelsprogrammet Norwegian Rewards som
klager er medlem av. Dette er et kommersielt fordelsprogram der man ved kjøp av
flybilletter fra selskapet etter nærmere regler kan opptjene poeng som igjen kan
benyttes til gratis sete, gratis bagasje et cetera.

Tolkningen av vilkårene i slike kommersielle fordelsprogrammer ligger utenfor nemndas
mandat.

Saken blir etter dette å avvise jf. transportklagenemndforskriften § 6-2 a jf. § 1-3 jf. § 1-4.

Vedtak

Saken avvises da den faller utenfor nemndas kompetanse etter
transportklagenemndforskriften § 1-3.