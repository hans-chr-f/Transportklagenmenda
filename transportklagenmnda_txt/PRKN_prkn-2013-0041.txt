Vedtak i Pakkereisenemnda

Sammendrag

Saken gjelder flyforsinkelse, Thailand.

Dato
18.09.2013

Saksnummer
41/13P

Tjenesteyter
Star Tour AS

Sakens dokumenter ble lagt frem.

Klager: X

Turarrangør: Star Tour AS

Antall reisende: 1

Reisens pris: 18.493,-

Tidsrom: 010113 - 160113

Saken gjelder:

Saken gjelder flyforsinkelse, Thailand.

Klager anfører at avreisen ble 19 ½ t forsinket. Årsaken ble oppgitt å være sent
innkommet fly som følge av akutt sykdom hos kapteinen.

Han krever 600 euro i kompensasjon.

Star Tour har anført at når forsinkelsen skyldtes kapteinens sykdom, var det ingen
mulighet til å unngå forsinkelsen. Det er da ikke grunnlag for erstatning etter

EU forordning 261/2004.

Nemnda bemerker:

EU-forordning 261/2004 gir passasjerer krav på 600 euro i kompensasjon ved forsinkelse på
mer enn 4 t på en slik flyvning som her - med mindre flyselskapet godtgjør at forsinkelsen
skyldtes ekstraordinære omstendigheter som ikke kunne ha vært unngått selv om alle
rimelige tiltak hadde vært truffet. Når den kaptein som var satt opp til å føre flyet ble akutt
syk, foreligger det etter nemndas syn slike ekstraordinære omstendigheter som fritar
flyselskap/turarrangør for ansvar etter nevnte EU-forordning.

Imidlertid utgjør en forsinkelse på 19 ½ t en mangel ved reisen i pakkereiselovens forstand
uten hensyn til forsinkelsens årsak. En slik mangel gir grunnlag for prisavslag, som etter
nemndas syn passende kan settes til kr.1500,-.

Vedtak:

Reklamasjonsnemnda anbefaler at det gis et prisavslag på kr.1500,-.

Vedtaket var enstemmig.