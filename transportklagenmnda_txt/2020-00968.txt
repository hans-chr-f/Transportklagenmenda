Vedtak i Transportklagenemnda
- Kollektivreiser

Sammendrag

Krav om frafallelse av kontrollgebyr

Dato
11.06.2020

Saksnummer
2020-00968

Tjenesteytere
AtB AS

Klager har i det vesentlige anført

Klager viser til at han hadde en gyldig 180-dagers periodebillett, men at han hadde glemt
igjen billetten hjemme. Klager opplyser videre om at kontrolløren ikke lot han logge inn i
appen for å dokumentere at han hadde gyldig billett.

Klager krever at gebyret frafalles.

Tjenesteyterne har i det vesentlige anført
AtB har vist til at klager ble kontrollert og ilagt gebyr den 6. desember 2019 for å ikke ha
gyldig billett. Videre viser AtB til at det er den reisendes ansvar å kunne fremvise gyldig
billett ved kontroll, og dersom man har gjenglemt periodebillett under reisen vil dette
anses som å reise uten gyldig billett. 

AtB understreker at de gir sine kunder mulighet til å låne bort sin periodebillett og hvem
som helst kan reise med t:kortet så lenge de oppfyller kravene til passasjerkategorien.
Dette betyr at den som reiser med periodebillett kan være en annen person enn den
som kjøpte den. AtB anfører at passasjeren derfor alltid må oppbevare periodebilletten
under hele reisen.

AtB krever at gebyret opprettholdes.

Nemnda bemerker

Klager ble ilagt gebyr på bussen den 6. desember 2019 da han ved kontroll ikke kunne
fremvise gyldig billett.

Det følger av AtBs transportvedtekter pkt. 3 a og b at det er den reisendes ansvar å ha
gyldig betalingsmiddel og å ha gyldig billett ved påstigning. Av transportvedtektenes pkt.

6.2 følger det at det skal ilegges tilleggsavgift dersom den reisende ikke kan vise gyldig
billett.

Nemnda viser til klagers forklaring om at han ikke kunne vise billett fordi han hadde
glemt reisekortet sitt hjemme. Vilkårene for å ilegge gebyr var dermed til stede.

Nemnda påpeker at AtBs billetter er upersonlige og at det er den reisendes ansvar å
sørge for å ha med gyldig billett under hele reisen ved bruk av offentlig transport.

Nemnda kan ikke se at det er grunnlag for å anbefale at klager gis medhold

Vedtak

Transportklagenemnda finner ikke å kunne anbefale at klager gis medhold.