Vedtak i Pakkereisenemnda

Sammendrag

Saken gjelder klage på tidspunkt for utflytting fra hotell, Kypros. Klager hadde bestilt
langtidsferie på Kypros med ankomst 3. januar og hjemreisedag i følge billetten den 3.

april kl. 01.05. De fikk beskjed om å være ute av rommet kl. 12.00 den 2. april, men mener
å ha krav på å beholde det til avreise fra hotellet kl. 22.00 fordi reisen var betalt for å

vare til og med den 3. april. Star Tour har vist til opplysninger på billetten hvor det står at
«Etter internasjonale regler er utsjekk fra rom/leilighet senest kl. 12.00 på avreisedagen».
Klager ble også i forkant av avreise informert om at det var utsjekk kl. 12.00 avreisedag.

Avreise var kl. 22.00 den 2. april med buss fra hotellet og fra flyplassen kl. 01.05 den 3. april.

Dato
25.09.2012

Saksnummer
69/12

Tjenesteyter
Star Tour AS

Sakens dokumenter ble lagt frem.

Klager: X

Turarrangør: Star Tour AS

Destinasjon: Kypros

Antall reisende: 2

Reisens pris: 35.106,-

Tidspunkt: 030112 - 030412

Saken gjelder:

Saken gjelder klage på tidspunkt for utflytting fra hotell, Kypros.

Klager hadde bestilt langtidsferie på Kypros med ankomst 3. januar og hjemreisedag i følge
billetten den 3. april kl. 01.05. De fikk beskjed om å være ute av rommet kl.12.00 den 2. april,
men mener å ha krav på å beholde det til avreise fra hotellet kl. 22.00 fordi reisen var betalt
for å vare til og med den 3. april.

Star Tour har vist til opplysninger på billetten hvor det står at «Etter internasjonale regler er
utsjekk fra rom/leilighet senest kl. 12.00 på avreisedagen».

Klager ble også i forkant av avreise informert om at det var utsjekk kl. 12.00 avreisedag.
Avreise var kl. 22.00 den 2. april med buss fra hotellet og fra flyplassen kl. 01.05 den 3. april.

Nemnda bemerker:

En pakkereise er mangelfull hvis den avviker fra det som er avtalt eller forutsatt i avtalen, jf.
pakkereiseloven § 6-1. Avtalen fremgår i dette tilfelle av billetten og reisevilkårene for øvrig.
Billetten oppgir «Hjemreisedag & tid» til tirsdag 3. april kl. 01.05 og henviser samtidig til
internasjonale regler om utsjekk senest kl. 12.00 avreisedagen. Avreise fra hotellet var satt til
kl. 22.00.

Dette måtte nødvendigvis være 2. april når flyet skulle gå kl. 01.05, 3. april.

Klager ble også før avreise til Kypros informert om at «Utsjekking er alltid kl.12 på dagen
uansett når transferbussen henter for avreise til flyplassen». Videre fremgår det av
opplysningene om hotellet følgende: «Reiser du hjem om kvelden eller natten kan du ikke
forvente å få beholde rommet. Du må som regel forlate rommet senest kl. 12.00».

Reklamasjonsnemnda finner det etter dette utvilsomt at utsjekking etter avtalen var kl. 12.00
den 2. april og at klager må ha vært innforstått med dette.

Vedtak:

Reklamasjonsnemnda for pakkereiser kan ikke anbefale at det gis noen kompensasjon.

Vedtaket var enstemmig.

Nemnda hadde slik sammensetning ved behandling av saken:

Lagdommer Svein Dahl, Formann

Pål Martin Andersen, Forbrukerrådet

Silje Østby Jystad, Forbrukerrådet

Solveig Kohagen, Ving Norge AS

Unn Vestad, Tyrkiareiser AS.