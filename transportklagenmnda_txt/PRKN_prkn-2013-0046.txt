Vedtak i Pakkereisenemnda

Sammendrag

Saken gjelder «Julebordcruise».

Dato
18.09.2013

Saksnummer
46/13P

Tjenesteyter
DFDS

Sakens dokumenter ble lagt frem.

Klager: X

Turarrangør: DFDS

Antall reisende: 2

Reisens pris: 396,-

Tidsrom: 281112 - 291112

Saken gjelder:

Saken gjelder «Julebordcruise».

Klager anfører at han fikk tilbud om og bestilte et julebordcruise til kr.198,- hvor
julebordet skulle være gratis. Det ble sagt på telefon at 2 måltider var gratis, og det
fremgikk også av reisebeviset. Det viste seg at de måtte betale for julebordet på
hjemreisen, og de krever derfor kr.716,- refundert.

DFDS Seaways anfører at bestillingen gjaldt julebord for 2 personer på utreise.

Dette fremkommer også på reisebekreftelsen.

Nemnda bemerker:

I den brosjyre klager henviser til fremgår at tilbudet inkluderer innvendig lugar og «en gratis
Julebordbuffet». Bestillingsbekreftelse/reisebevis oppgir tilsvarende at det  for 28. november
er bestilt 1 innvendig lugar for 2 personer og skandinavisk julebord.

For 29. november er det kun oppgitt innvendig lugar for 2 personer.

Nemnda finner etter dette at hverken reklamen eller bestillingsbekreftelsen gir grunnlag for
den oppfatning at det skulle være gratis julebord eller middag på både opp- og nedtur.

Vedtak:

Reklamasjonsnemnda kan ikke anbefale at det gis noen refusjon.

Vedtaket var enstemmig.