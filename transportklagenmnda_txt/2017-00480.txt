Vedtak i Transportklagenemnda - Fly

Sammendrag

Krav om refusjon grunnet nektet ombordstigning.

Dato
11.01.2018

Saksnummer
2017-00480

Tjenesteytere
Brussels Airlines

Klager har i det vesentlige anført

Klageren skulle reise fra Oslo til Brüssel t/r 3. - 5. februar 2017 kl 17.45. Klageren møtte
ved innsjekk 57 minutter før avgang, men ble nektet ombordstigning med begrunnelse
at han og reisefølget var for sent ute. Klageren ba om å bli booket om til business klasse
da frist for innsjekk her er 40 minutter før avgang, men dette lot seg ikke gjøre. 

Klageren krever full refusjon av flybillettene, kroner 1 368, samt refusjon av transport for
to personer til og fra Gardermoen, kroner 720.

Tjenesteyterne har i det vesentlige anført
Brüssels Airlines har ikke avgitt uttalelse til nemnda. Til klageren har selskapet i det
vesentlige anført:

SN2284 fra Oslo til Brüssel den 3. februar 2017 ble forsinket som følge av restriksjoner
fra ATC(Air Traffic Control). Hendelsen er ikke kompensasjonsberettiget i henhold
til EU-forordning 261/2004, da årsaken til uregelmessigheten var ekstraordinære
omstendigheter utenfor Brüssels Airlines kontroll.

Nemnda bemerker

Brüssels Airlines  har ikke avgitt uttalelse til nemnda, og nemnda treffer da
vedtak basert på opplysningene som er fremkommet tidligere i saken, jf.
transportklagenemndforskriften § 5-3 tredje ledd. 

Nemnda registrerer at partene er enige om at klager var for sent ute til innsjekk. I
følge bekreftelsen fremgår det at billetten ikke kan endres. Klager fikk derfor avslag på
forespørsel om å endre billetten til en businessbillett. 

Nemnda legger på bakgrunn av de foreliggende opplysninger til grunn at klager og hans
selskap var for sent til innsjekk og derfor ikke har krav på 
erstatning.

Vedtak

Transportklagenemnda - fly kan ikke anbefale at klager gis medhold.