Vedtak i Transportklagenemnda - Fly

Sammendrag

Krav om standarderstatning ved forsinkelse.

Dato
25.08.2020

Saksnummer
2019-04591

Tjenesteytere
Widerøe

Klager har i det vesentlige anført

Klager hadde reise fra Vadsø til Evenes via Kirkenes og Tromsø den 7. oktober 2019 kl.
09:41 med ankomst kl. 13:50. Det ble en forsinkelse fra Kirkenes og klager ble booket om
til Evenes via Tromsø og Bodø samme dag, ankomst Evenes ble kl. 15:58. 

Klager krever standarderstatning 250 euro i henhold til EU-forordning 261/2004.

Tjenesteyterne har i det vesentlige anført
Widerøe har ikke avgitt uttalelse til nemnda. 

Til klager har selskapet i det vesentlige anført:
Widerøe mener forsinkelsen var en ekstraordinær hendelse og er utenfor flyselskapets
kontroll da flyet ventet på drivstoff fra leverandøren.

Nemnda bemerker

Flyselskapet Widerøe har tross oppfordring ikke avgitt uttalelse til nemnda. Nemnda
treffer vedtaket på grunnlag av opplysningene som er fremkommet tidligere i saken, jf
transportklagenemndforskriften § 5-3 tredje ledd. 

Klagers opprinnelige ankomsttid på Evenes var kl. 13.50. Klager har opplyst at han
landet på Evenes kl. 15.58. Nemnda legger til grunn at klager kom 2 timer og 8 minutter
forsinket frem til sitt endelige bestemmelsessted Evenes. Klager har fremsatt krav om
standardkompensasjon i henhold til EU-forordning 261/2004. 

En passasjer som kommer mer enn tre timer forsinket frem til sitt endelige
bestemmelsessted har rett til standarderstatning med mindre flyselskapet godtgjør at
forsinkelsen skyldtes ekstraordinære omstendigheter som ikke kunne vært unngått selv
om alle rimelige tiltak var truffet, jf. EU-forordning 261/2004 artiklene 5, 6 og 7, samt EU-
domstolens avgjørelser i sakene Sturgeon (C-402/07) og Nelson (C-581/10). 

Klager kom 2 timer og 8 min forsinket frem til sitt endelige bestemmelsessted og har
følgelig ikke rett til standarderstatning.

Vedtak

Transportklagenemnda-fly anbefaler at klager ikke gis medhold.