Vedtak i Transportklagenemnda - Fly

Sammendrag

Krav om standarderstatning grunnet nektet ombordstigning.

Dato
28.08.2015

Saksnummer
0094/15F

Tjenesteyter
KLM / Delta Airlines

Klager har i det vesentlige anført:

Klager skulle reise fra San Juan til Kristiansand via Atlanta og Amsterdam den 10. november
2014 kl. 15:29. Klager ble nektet ombordstigning på DL1595 fra San Juan til Atlanta grunnet
overbooking, og booket om til neste avgang kl. 17:44 via New York og Amsterdam.

Klager krever standarderstatning i henhold til gjeldende regler.

Det vises for øvrig til klagers brev.

KLM har i det vesentlige anført:

Da hendelsen oppstod på DL1595 er saken oversendt Delta Airlines for uttalelse.

Delta Airlines har i det vesentlige anført:

DL1595 gikk i rute og ankom Atlanta før rutetid.

Da DL1595 ikke flyr på Europa har klager ikke rett på kompensasjon i henhold til EU-
forordning 261/2004.

Delta Airlines kan ikke imøtekomme klagers krav.

Nemnda bemerker:

Klager ble nektet ombordstigning på Delta Airlines rute DL041 fra San Juan til New York. Klager
hadde en sammenhengende billett til Kristiansand.

EU-forordning 261/2004 om felles regler for standarderstatning og assistanse til passasjerer
ved nektet ombordstigning mv. gjelder ikke for reiser til Europa med et flyselskap som
ikke er hjemmehørende i Europa, jf. forordningen artikkel 3 nr 1. Delta Airlines er ikke
hjemmehørende i Europa.

Det faller utenfor nemndas kompetanse å ta stilling til en nektet ombordstigning i San Juan.

Klagen blir etter dette å avvise.

Vedtak:

Klagen avvises.