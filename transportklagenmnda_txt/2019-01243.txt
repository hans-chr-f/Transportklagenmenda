Vedtak i Transportklagenemnda
- Kollektivreiser

Sammendrag

Frafall av gebyr ved bussreise

Dato
29.08.2019

Saksnummer
2019-01243

Tjenesteytere
Ruter

Klager har i det vesentlige anført

Klage reiste med buss fra Sars' gate til Kalbakkveien da hun ble ilagt gebyr for å ikke ha
aktivert sin billett. Hun forsøkte å forklare kontrollørene at kortleseren om bord i bussen
var i ustand da hun gikk ombord, men de nektet å høre på henne. 

Klager fastholder at automatene var i ustand og krever at Ruter frafaller gebyret.

Tjenesteyterne har i det vesentlige anført
Klager ble ilagt gebyr på bussen 30. januar 2019 fordi hun ikke hadde aktivert sin billett.
Billetten må aktiveres som det første man gjør når man går om bord. Det er ikke adgang
til å sette seg ned, eller gjøre andre ting før man velger å aktivere billetten. 

Klager hevder det var en feil på kortleseren om bord i bussen. Kontrollør fikk bekreftet
fra føreren at det ikke var noen feil med kortleserne, da han kan se dette fremme hos
seg. Ruter har også en sentral som overvåker kortleserne om bord i bussen. 

Klager forsøkte å unnslippe gebyr ved å oppgi en annen persons personalia, men
dette ble oppdaget av kontrollørene. Dette er noe Ruter ser alvorlig på og gjør klagers
forklaring lite troverdig. 

Ruter har på ovennevnte grunnlag avvist klagers krav om frafall av ilagt gebyr.

Nemnda bemerker

Klager ble ilagt gebyr under en billettkontroll 30. januar 2019 fordi hun manglet gyldig
billett.

Det fremgår av Ruters transportvilkår punkt 3 bokstav b at den reisende plikter å ha
gyldig billett før ombordstigning eller før passering av kontrollsoner.

Det følger videre av punkt 6.2 første avsnitt at passasjerer som ved kontroll ikke kan vise
gyldig billett, vil bli ilagt gebyr. Bestemmelsen er objektiv. Gebyr kan således ilegges selv
om passasjeren ikke har opptrådt klanderverdig.

Nemnda viser til at klager ikke kunne vise billett og vilkårene for å ilegge gebyr var til
stede.

Nemnda finner ikke sannsynliggjort at kortleseren var i ustand og kan ikke se at det er
grunnlag for å anbefale at gebyret frafalles.

Vedtak

Transportklagenemnda Kollektivtransport finner ikke å kunne anbefale at gebyret
frafalles