Vedtak i Transportklagenemnda
- Kollektivreiser

Sammendrag

Krav om frafall av gebyr. Manglet tilleggsbillett for sone

Dato
10.02.2022

Saksnummer
2021-01664

Tjenesteytere
Ruter

Klager har i det vesentlige anført

Klager reiste 8. oktober 2021 med buss fra Lillestrøm til Ulvenkrysset. Klager anfører
at hun ikke pleier å ta buss utenfor sone 1 og trodde derfor at hun kun trengte å kjøpe
billett for sone 2, og at denne automatisk var gyldig for sone 1. Klager hadde aldri noen
hensikt om å ikke kjøpe billett. 

Klager ber om at Ruter frafaller gebyret.

Tjenesteyterne har i det vesentlige anført
Klager ble stoppet i billettkontroll 8. oktober 2021 om bord på busslinje 100 i sone 1. 

Klager kunne fremvise en enkeltbillett for sone 2Ø. Linje 100 kjører gjennom sone 1 og
2Ø. Reiser man i flere soner, skal billett for hele strekningen være gyldig før man går på. 

Ruter viser til selskapets reisevilkår punkt 3, hvor det fremgår at passasjeren skal: 
a) betale for reisen i henhold til de vilkår og priser Ruter har fastsatt.
b) ha gyldig billett ved påstigning på et transportmiddel eller ved inntreden i en
kontrollsone. Dette innebærer at elektronisk billett skal være aktivert på dette tidspunkt.
d) fremvise billetten til personalet på oppfordring. På transportmidler som kun tillater
ombordstigning foran, skal gyldig billett fremvises uoppfordret til fører.

Ruter ser ingen grunn til å frafalle gebyret dette i tilfellet.

Nemnda bemerker

Klager ble ved kontroll 8. oktober 2021 ilagt gebyr fordi hun ikke kunne vise gyldig billett.

Det fremgår av Ruters transportvilkår punkt 3 bokstav b at den reisende plikter å ha
gyldig billett før ombordstigning eller før passering av kontrollsoner.

Det følger videre av punkt 6.2 første avsnitt at passasjerer som ved kontroll ikke kan vise
gyldig billett, vil bli ilagt gebyr. Bestemmelsen er objektiv. Gebyr kan således ilegges selv
om passasjeren ikke har opptrådt klanderverdig.

Klager erkjenner at hun glemte å kjøpe tilleggsbillett for sone 1. Vilkårene for å ilegge
gebyr var dermed til stede.

Nemnda legger vekt på at det fra reiseforetakenes side er behov for en konsekvent
praksis da det er vanskelig å skille mellom årsakene til at en passasjer ikke gyldig billett.
Ruter har ingen ordning med lavere gebyr når det er manglende billett for deler av
reisen.

Nemnda kan ikke se at det er grunnlag for å anbefale at gebyret frafalles

Vedtak

Transportklagenemnda anbefaler ikke at klager gis medhold.