Vedtak i Transportklagenemnda - Fly

Sammendrag

Krav om full refusjon av flybillett grunnet akutt sykdom.

Dato
19.09.2022

Saksnummer
2022-00773

Tjenesteytere
SAS

Klager har i det vesentlige anført

Passasjeren skulle reise med SAS (SK269)  fra Oslo til Bergen den 31. august 2021. Det
var en tur/retur reise, med planlagt retur den 11. september 2021 (SK280).  Passasjeren
ble akutt syk den 27. august 2021. Hun ble innlagt med ambulanse på sykehus fra 27.
august 2021-29. august 2021. SAS ble kontaktet før planlagt avreise. 

Klagers representant har fremsatt krav om full refusjon av den ubenyttede tur/retur-
reisen. SAS har kun refundert 237 NOK (skatter og avgifter).

Tjenesteyterne har i det vesentlige anført
SAS har ikke fremmet tilsvar til Transportklagenemnda.

Nemnda bemerker

Før saken behandles i nemnda, skal partene gis mulighet til å uttale seg om både
faktiske og rettslige sider av saken. Dersom partene ikke benytter seg av sin adgang til
å uttale seg, kan nemnda likevel treffe vedtak på grunnlag av de opplysninger som er
fremkommet tidligere i saken, jf. transportklagenemndforskriften § 5-3, tredje ledd.  SAS
har ikke fremmet tilsvar i saken.

Det er i denne saken ikke tale om innstilt fly fra flyselskapets side, men en avbestilling av
flybillett grunnet akutt sykdom hos den reisende.

Bookingen var bestilt i klassen "SAS Go Smart" og var således ikke refunderbar i henhold
til billettvilkårene, uavhengig av årsak til klagers avbestilling. Klager har fått refusjon
av refunderbare skatter og avgifter.  Nemnda anbefaler at klagers representant tar
kontakt med passasjerens forsikringsselskap for søknad om refusjon av den resterende
summen.

Vedtak

Transportklagenemnda anbefaler ikke at klager gis medhold.