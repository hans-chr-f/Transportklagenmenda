Vedtak i Transportklagenemnda - Fly

Sammendrag

Krav om refusjon av opprinnelig billett etter å ha kansellert reisen med uhell.

Dato
16.05.2023

Saksnummer
2022-02560

Tjenesteytere
Norwegian Air Shuttle

Klager har i det vesentlige anført

Klager bestilte den 23.09.2022 reise fra Beograd til Oslo med Norwegian flyvning DY1977
avreise den 10.10.2022. Klager har opplyst at hun neste morgen kjøpte billett fra Oslo
til Pisa. Senere på dagen den 24.09.2023  forsøket klager å gå inn på Norwegians sider
mens det enda var innenfor 24 timers bestilling policyen. Klager kom imidlertid ikke inn
på nettsiden. Klokken 2 på natten prøvde hun å komme inn på nettstedet på nytt for å
sjekke og utforske mulighetene rundt flyvningen til Pisa som enda var innenfor 24 timers
refusjons policyen. 

Men klager var inne på Norwegians nettsider avbestilte klager med uhell flyvningen
fra Beograd til Oslo. Klager forteller at hun holdt et barn mens hun var på telefonen
og at det var et feiltrykk. Klager skriver til nemda at hun trodde det ville være noen
dobbeltbekreftelse ved kansellering av reiser lignende den som finnes ved bestilling.

Klager kontaktet kundeservice dagen etter ved åpning og forteller at hun ble fortalt av
en ansatt at hun skulle kjøpe ny billett og deretter søke refusjon for den opprinnelige
kansellerte billetten. Klager kjøpte derfor en ny billett og krever den opprinnelige
billetten refundert.

Tjenesteyterne har i det vesentlige anført
Norwegian skriver til nemnda at klager hadde en Lowfare-billett reservasjon med
selskapet fra Beograd til Oslo den 10.oktober 2022. Selskapet forteller at klager
kansellerte reisen på egenhånd utenfor 24-timers rammen som gjelder for avbestilling av
billetter av Lowfare-klassen som gir adgang til full refusjon. Ettersom klager ikke benyttet
billetten har selskapet refundert vedkommende skattene på tilsammen 24.90 USD.

Norwegian bestrider kravet fremsatt av klager.

Nemnda bemerker

Saken gjelder krav om full refusjon av bestilling gjort gjennom Norwegian. Bestillingen
ble gjort den 23 september, og klager skulle reise den 10. oktober 2022

Ved bestilling av en flyreise på internett er det viktig å undersøke vilkårene nøye før
bestilling av flyreisen bekreftes. Når tilbudet er akseptert, er avtalen som den store
hovedregel bindende. Flyselskapene kan ha ulike regler og vilkår for avbestilling. Det
foreligger ingen lovbestemt rett til refusjon av avbestilte flybilletter

Klager hadde bestilt billetter av Lowfare-klassen. Disse billettene er fullt refunderbare så
fremt refusjonskravet blir fremsatt innen 24 timer etter avbestilling.

Ved kjøp av billetten har klager akseptert Norwegians vilkår for bestilling og refusjon.
Klager har dermed akseptert at billetten kun kan kanselleres innen 24 timer etter
bestilling mot full refusjon. Klager hadde ikke-refunderbare billetter utover de nevnte 24
timene. Klager avbestilte billetten sin etter at fristen var utløpt. At klager gjorde det ved
en feil er ikke avgjørende.

Nemnda kan ikke anbefale at klager gis medhold.

Vedtak

Transportklagenemnda anbefaler at klager ikke gis medhold.