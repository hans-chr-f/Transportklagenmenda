Vedtak i Pakkereisenemnda

Sammendrag

Saken gjelder erstatning for tilslutningsbilletter etter flyforsinkelse, Thailand.

Dato
03.09.2013

Saksnummer
62/13P

Tjenesteyter
Star Tour AS

Sakens dokumenter ble lagt frem.

Klager: X

Turarrangør: Star Tour AS

Antall reisende: 2

Reisens pris: 22.286,-

Tidsrom: 010113 - 170113

Reisemål: Thailand

Saken gjelder:

Saken gjelder erstatning for tilslutningsbilletter etter flyforsinkelse, Thailand.

Klager anfører at flyet fra Thailand ble ca. 19 t forsinket.

De hadde bestilt tilslutningsfly Oslo-Trondheim og tog Trondheim-Mo i Rana.

Disse billettene fikk de ikke brukt. De måtte i stedet kjøpe nye billetter Oslo-Bodø og tog
Bodø-Mo i Rana for kr.5.066,- som kreves dekket. De hadde også tapt arbeidsfortjeneste for
en dag hver.

Star Tour har vist til at årsaken til forsinkelsen var sent innkommet fly på grunn av
akutt sykdom hos kapteinen. Dette er å anse som en ekstraordinær omstendighet som
ikke kunne forhindres og EU-reglene om kompensasjon får derfor ikke anvendelse. Star
Tour dekker heller ikke bestilling av nye tilslutningsbilletter.

Nemnda bemerker:

EU-forordning 261/2004 gir passasjerer krav på kompensasjon ved forsinkelser av en
viss varighet med mindre flyselskapet/turarrangør godtgjør at forsinkelsen skyldtes
ekstraordinære omstendigheter som ikke kunne ha vært unngått selv om alle rimelige tiltak
hadde vært truffet. Når den kaptein som skulle ha ført flyet til

Thailand ble akutt syk, foreligger det etter nemndas syn slike ekstraordinære omstendigheter
som fritar for ansvar etter EU-forordningen.

Imidlertid utgjør en forsinkelse på over 19 t en mangel ved reisen i pakkereiselovens forstand
uten hensyn til forsinkelsens årsak. En slik mangel gir grunnlag for prisavslag som etter
nemndas syn passende kan settes til kr.1.500,-.

Nemnda har merket seg at Star Tour i en annen sak i forbindelse med denne forsinkelsen
har sagt seg villig til å dekke tapt arbeidsfortjeneste som dokumenteres med bekreftelse fra
arbeidsgiver.

Vedtak:

Reklamasjonsnemnda anbefaler at det gis et prisavslag på kr.1.500,-.

Vedtaket var enstemmig.