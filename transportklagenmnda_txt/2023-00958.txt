Vedtak i Pakkereisenemnda

Sammendrag

Krav om standarderstatning etter EU261/2004.

Dato
30.08.2023

Saksnummer
2023-00958

Tjenesteytere
Sunclass Airlines

Klager har i det vesentlige anført

Klagen gjelder en pakkereise for to voksne og to barn med innkvartering på Hotell
Sunwing Kamala Beach, Kamala, Phuket i perioden 02.01.2023 - 17.01.2023. Totalpris 80
660 kroner.

Ved avreisen fra Gardermoen til Phuket ble Sunclass Airlines flyvning med DK2554
forsinket fordi flyet ble påkjørt av en truck på en tidligere avgang. Erstatningsflyet ankom
Phuket 79 timer og 10 minutter senere enn planlagt ankomst, jf. forsinkelseserklæring fra
Sunclass Airlines.

AVREISE: Opprinnelig avgangstid: 02.01.2023 klokken 10:45. Faktisk avgangstid:
05.01.2023 klokken 17:31.

ANKOMST
Opprinnelig ankomsttid: 03.01.2023 klokken 07:30. Faktisk ankomsttid: 06.01.2023
klokken 15:13.

Klagers krav: 600 euro per person.

Det vises for øvrig til korrespondanse fra klager.

Tjenesteyterne har i det vesentlige anført
Klager hadde planlagt avreise 2. januar 2023 med DK2554 fra Oslo (OSL) til Phuket (HKT).
Sunclass Airlines skriver til nemnda at DK2554 fikk en lang forsinkelse, totalt 69 timer og
33 minutter.

Klager har allerede blitt kompensert etter EU261/2004, men mener Sunclass Airlines
ikke har fradragsrett for allerede utbetalt kompensasjon fra Ving i forbindelse med
forsinkelsen. Beløpet betalt av Ving utgjør kompensasjon for flyforsinkelsen, som kan
trekkes fra kompensasjonen i henhold til forskrift 261/2004, artikkel 12 nr. 1. Alternativt
vil det være dobbelt kompensasjon, som ikke er gjenstand for kompensasjonsreglene.

Sunclass Airlines har hatt en sak i den danske domstolen og også en avgjørelse i
Pakkereisenemnda. Både den danske domstolen og Pakkereisenemnda har gitt Sunclass
Airlines rett til å trekke fra allerede utbetalt kompensasjon i forbindelse med forsinkelse.

Klager mottok 16 789 kroner den 10. januar 2023 på grunn av forsinkelsen. Sunclass
Airlines mener at de har rett til å trekke dette beløpet fra det totale erstatningsbeløpet,
da det ellers ville vært dobbel kompensasjon.

Ving har informert nemnda om at de har utbetalt 3 dagsandeler av reisens pris
fratrukket forsikringer, rabatter og eventuelle tilleggsytelser. Videre har Ving refundert 
3 254 kroner for mat/forpleining. Sunclass Airlines utbetalt 10 362 (916 euro) til klager.
Beløpet som Ving allerede har utbetalt, totalt 16 789 kroner (1 484 euro), kommer til
fratrekk fra den totale kompensasjonen på 2 400 euro, totalt 27 151 kroner. 

Sunclass Airlines vurderer at klager ikke har krav på ytterligere kompensasjon, da de er
kompensert i henhold til EU261/2004 med totalt 2 400 euro.

Det vises for øvrig til korrespondanse fra Sunclass Airlines og Ving Norge AS.

Nemnda bemerker

Klagen gjelder en pakkereise for to voksne og to barn med innkvartering på Hotell
Sunwing Kamala Beach, Kamala, Phuket i perioden 02.01.2023 - 17.01.2023. Totalpris 80
660 kroner.

Ved avreisen fra Gardermoen til Phuket ble Sunclass Airlines flyvning med DK2554 ble
forsinket fordi flyet ble påkjørt av en truck på en tidligere avgang. Erstatningsflyet ankom
Phuket 79 timer og 10 minutter senere enn planlagt ankomst, jf. forsinkelseserklæring fra
Sunclass Airlines.

Klagers krav: 600 euro per person.

Klager har allerede blitt kompensert etter EU261/2004. Beløpet betalt av Ving utgjør
kompensasjon for flyforsinkelsen, som kan trekkes fra kompensasjonen i henhold til
forskrift 261/2004, artikkel 12 nr. 1.  Spørsmålet for nemnda er hvorvidt Sunclass Airlines
har fradragsrett for allerede utbetalt kompensasjon. 

Klager mottok 16 789 kroner fra Ving den 10. januar 2023 på grunn av forsinkelsen. Ving
har informert nemnda om at de har utbetalt 3 dagsandeler av reisens pris fratrukket
forsikringer, rabatter og eventuelle tilleggsytelser. Videre har Ving refundert 3 254
kroner for mat/forpleining. Sunclass Airlines utbetalt 10 362 kroner (916 euro) til klager.

Beløpet som Ving allerede har utbetalt, totalt 16 789 kroner (1 484 euro), kommer til
fratrekk fra den totale kompensasjonen på 2 400 euro, totalt 27 151 kroner. Det følger
av pakkereiseloven § 34 at prisavslag/erstatning etter pakkereiseloven og prisavslag/
erstatning etter transportlovgivningen skal gå til fradrag i hverandre, slik at den reisende
ikke gis for høy kompensasjon. Nemnda vurderer at utbetalingen som her er gjort av
Sunclass Airlines er riktig. Pakkereisenemnda anbefaler at klager ikke gis medhold.

Vedtak

Pakkereisenemnda anbefaler at klager gis ikke medhold.