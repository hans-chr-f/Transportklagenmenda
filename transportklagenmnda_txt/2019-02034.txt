Vedtak i Transportklagenemnda
- Kollektivreiser

Sammendrag

For sen aktivering av billett

Dato
28.09.2019

Saksnummer
2019-02034

Tjenesteytere
Ruter

Klager har i det vesentlige anført

Klager reiste med T-banen fra Stovner til Majorstuen den 24. april 2019 da hun ble ilagt
gebyr fordi hun aktiverte sin billett for sent. Klager hadde kjøpt billetten 22. april, men
glemte å validere den da hun skulle reise med banen fra Stovner. Klager understreker at
hun aktiverte billetten kort tid etterpå, men like etter var det kontroll og klager ble ilagt
gebyr. Klager viser til at hun jevnlig kjøper billett i RuterBillett appen og ber om at det
utvises skjønn i saken.

Tjenesteyterne har i det vesentlige anført
Klager ble ilagt gebyr på T-banen 24. april 2019 fordi hun kjøpte sin billett da hun ble
stoppet i kontroll. Billetten må kjøpes og aktiveres før man går om bord i T-banen. 

Ruter kan på bakgrunn av dette ikke se noen grunn til å endre standpunkt i denne saken.

Nemnda bemerker

Klager ble ilagt gebyr på T-banen 24. april 2019 fordi hun ikke kunne vise gyldig billett. 

Det fremgår av Ruters transportvilkår punkt 3 bokstav b at den reisende plikter å ha
gyldig billett før ombordstigning eller før passering av kontrollsoner.

Det følger videre av punkt 6.2 første avsnitt at passasjerer som ved kontroll ikke kan vise
gyldig billett, vil bli ilagt gebyr. Bestemmelsen er objektiv. Gebyr kan således ilegges selv
om passasjeren ikke har opptrådt klanderverdig.

Nemnda bemerker at klager under billettkontroll ikke kunne vise billett og vilkårene for å
ilegge gebyr var til stede.

Klager har erkjent at hun hadde glemt å aktivere billetten. Aktivering skjedde først under
kontrollen. 

Nemnda kan ikke se at det er grunnlag for å anbefale at gebyret frafalles.

Vedtak

Transportklagenemnda for kollektivtransport finner ikke å kunne anbefale at klager gis
medhold