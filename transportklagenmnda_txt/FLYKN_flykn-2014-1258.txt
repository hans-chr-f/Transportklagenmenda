Vedtak i Transportklagenemnda - Fly

Sammendrag

Krav om erstatning for tapt bagasje.

Dato
02.10.2015

Saksnummer
1258/14F

Tjenesteyter
Alitalia

Klager har i det vesentlige anført:

Klager skulle reise fra Casablanca til Tel Aviv via Roma den 5. august 2014 med AZ875 og
AZ814. Klagers bagasje ankom aldri Tel Aviv. Hun skulle i et bryllup og måtte kjøpe klær og
utstyr.

Alitalia har kun tilbudt kroner 650, dette er altfor lite i forhold til innhold i bagasjen og
innkjøpene hun måtte gjøre. Klagers koffert er fortsatt ikke kommet til rette, og hun har heller
ikke mottatt det tilbudte beløpet.

Klager krever erstatning for tapt bagasje samt refusjon av utgifter til nye klær.

Det vises for øvrig til klagers brev.

Alitalia har ikke avgitt uttalelse til nemnda. Til klager har selskapet i det vesentlige
anført:

Alitalia beklager at klager ikke mottok sin bagasje og ønsker å utbetale kroner 650 i erstatning.

Nemnda bemerker:

Enhver passasjer som har rettigheter i henhold til luftfartsloven, forskrifter gitt i medhold
av luftfartsloven, avtale om yting av tjenester som faller innenfor luftfartslovgivningens
virkeområde, samt andre regler og rettsprinsipper som har betydning for forholdet
mellom passasjeren og tjenesteyteren, har rett til å klage til transportklagenemnda, jf.
transportklagenemndforskriften § 1-4 første ledd.

Det faller utenfor nemndas mandat å behandle en klage på reise fra Marokko til Israel via
Italia. Saken blir etter dette å avvise.

Vedtak:

Saken avvises.