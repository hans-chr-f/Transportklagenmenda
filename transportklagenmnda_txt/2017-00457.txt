Vedtak i Transportklagenemnda - Fly

Sammendrag

Krav om standarderstatning grunnet kansellering.

Dato
13.12.2017

Saksnummer
2017-00457

Tjenesteytere
SAS

Klager har i det vesentlige anført

Klageren skulle reise fra Tromsø til London via Oslo den 28. februar 2016 kl 17.05.
SK4425 fra Tromsø til Oslo ble først annonsert forsinket, deretter kansellert. Klageren
ble booket om til neste avgang som landet på Gardermoen kl 00.29. Hun ble innlosjert
på hotell på Gardermoen og booket om til ny avgang Oslo - London påfølgende
ettermiddag.

Klageren krever standarderstatning 400 euro per person i henhold til EU-forordning
261/2004.

Tjenesteyterne har i det vesentlige anført
SK4425 ble forsinket som følge av omdirigering på foregående avgang dårlige
værforhold, glatt rullebane i Tromsø. Flyet måtte fly over Tromsø og direkte til Alta.
Klageren og hennes reisefølge ble booket om til neste ledige avgang kl 20.55, og videre til
endelig bestemmelsessted påfølgende dag kl 07.50. 

Hendelsen er ikke kompensasjonsberettiget da årsaken var dårlige værforhold utenfor
SAS' kontroll. 

SAS kan ikke imøtekomme klagerens krav.

Nemnda bemerker

Forsinkelse som medfører at passasjerene kommer mer enn 3 timer senere frem enn
planlagt til det endelige bestemmelsesstedet,  utløser en plikt for flyselskapet til å
utbetale standarderstatning med mindre selskapet godtgjør at forsinkelsen skyldtes
ekstraordinære omstendigheter som ikke kunne vært unngått selv om alle rimelige tiltak
var truffet, jf EU-forordning 261 / 2004 artiklene 5, 6 og 7 og EU-domstolens avgjørelser
i sak Sturgeon-Condor av 19.11.2009 (C-402/07) og Nelson med flere av 23.10.2012
(C-581/10).

Værforhold som påvirker flytrafikken ved at det ikke er mulig å lande / ta av, ved at det
oppstår store forsinkelser med videre, kan være en slik ekstraordinær omstendighet som
medfører at den reisende ikke har krav på erstatning. Dette må vurderes konkret.

Slik nemnda ser det har flyselskapet SAS godtgjort at forsinkelsen skyldtes
ekstraordinære omstendigheter som ikke kunne vært unngått selv om alle rimelige tiltak
var truffet:

Flyselskapet har fremlagt dokumentasjon for at det var vanskelige værforhold som
førte til at flyet fra Tromsø landet forsinket i Oslo med den følgen at klageren og hennes
reisefølge mistet sin videre forbindelse til London. Den samme dokumentasjonen viser
at forsinkelsen ikke kunne vært unngått selv om alle rimelige tiltak var truffet. 

Forsinkelsen gir etter dette ikke rett til standarderstatning

Vedtak

Transportklagenemnda - fly anbefaler ikke at klageren gis medhold.