Vedtak i Pakkereisenemnda

Sammendrag

Saken gjelder problemer med innsjekking, samt forsinket bagasje.

Dato
..

Saksnummer
127/13P

Tjenesteyter
Norwegian

Sakens dokumenter ble lagt frem.

Klager: X

Turarrangør: Norwegian

Reisemål: Spania, Barcelona

Antall reisende: 4

Reisens pris: 19.354 nok.

Tidsrom: 251012- 301012

Saken gjelder:

Saken gjelder problemer med innsjekking, samt forsinket bagasje.

Klager anfører at de ved innsjekking i Barcelona ikke fikk boardingpass Bergen-Torp.
Dette førte til stress og problemer i Bergen og at bagasjen ikke kom frem. De fikk
ekstrautgifter med tog og buss fra Torp og utgifter med å hente bagasjen som kom til
Gardermoen. Han krever flyreisens pris refundert.

Norwegian har vist til at de har gitt informasjon om at de reisende må sette seg
inn i vilkårene for flyreisen. Det er informert om hvilke regler som gjelder for
gjennomgående bagasje. Der fremkommer det klart at passasjerer må hente sin
bagasje på første stopp i Norge.

Nemnda bemerker:

En pakkereise er mangelfull hvis den avviker fra det som er avtalt eller forutsatt i avtalen, jf.
pakkereiseloven § 6-1. Mangler kan gi grunnlag for prisavslag.

De problemer klager og hans reisefølge hadde i forbindelse med innsjekking i Barcelona,
utgjør etter nemnda syn ingen mangel ved reisen i pakkereiselovens forstand. Hele reisefølget
kom ombord i flyet til Bergen. Det forhold at bagasjen ikke kom frem til Torp samtidig med
passasjerene, skyldtes så vidt nemnda kan forstå at de selv ikke hadde hentet ut og tollklarert
bagasjen i Bergen slik de skulle ha gjort og som det var blitt orientert om. Dette utgjør derfor
heller ingen mangel ved reisen.

Vedtak:

Reklamasjonsnemnda for pakkereiser kan ikke anbefale at det gis noen kompensasjon

Vedtaket var enstemmig.