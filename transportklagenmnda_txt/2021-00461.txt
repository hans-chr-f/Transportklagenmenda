Vedtak i Transportklagenemnda
- Kollektivreiser

Sammendrag

Krav om refusjon av bussbillett grunnet frakjøring.

Dato
21.06.2021

Saksnummer
2021-00461

Tjenesteytere
Brakar

Klager har i det vesentlige anført

Klager med reisefølge hadde planlagt å reise med buss fra Vågård til Hønefoss den 4.
mars 2021, men de fikk ikke reist forbi bussen kjørte forbi holdeplassen. 

Klager krever at selskapet refunder bussbilletten for to reisende til 350 kroner.

Tjenesteyterne har i det vesentlige anført
Brakar har vært i kontakt med Vy buss som opererte ruten. Den aktuelle sjåføren
husker hendelsen godt. Det var to passasjerer på holdeplassen, og da føreren sakket
farten gir de tegn om at de IKKE skal være med bussen. Når føreren svinger ut fra
holdeplassen på E16 ser han en tredje person som er på vei til holdeplassen og som gir
tegn, men sjåføren finner det ikke forsvarlig å stoppe på E16 etter at han har kjørt ut fra
holdeplassen. Den aktulle bussen var noen minutter for seint i rute, men den aktuelle
passasjeren var ikke på holdeplassen før oppsatt avgangstid. 

Brakar opprettholder derfor sin avgjørelse i saken.

Nemnda bemerker

Klagen gjelder refusjon av billett for to personer da bussen ikke stoppet. 

Klager har anført at bussen skulle komme 14.36, men kom først 14.42, og da ikke
stoppet. 

Nemnda finner det ikke nødvendig å ta stilling til om det var en feil fra transportørens
side å ikke stoppe, da det ikke er dokumentert at klager hadde kjøpt billett til denne
avgangen. Det er fremlagt en kvittering som viser et billettkjøp kl. 15.53, som var over

1 time etter den aktuelle avgangen. Det er således ikke dokumentert noe tap som kan
refunderes,

Vedtak

Transportklagenemnda finner ikke å kunne anbefale at klager gis medhold.