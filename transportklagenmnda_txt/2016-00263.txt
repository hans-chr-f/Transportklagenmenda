Vedtak i Transportklagenemnda - Fly

Sammendrag

Krav om refusjon av utgifter til alternativ hjemreise.

Dato
28.11.2016

Saksnummer
2016-00263

Tjenesteytere
Norwegian

Klager har i det vesentlige anført

Klager skulle reist fra Trondheim til Oslo 11. oktober 2015 kl. 19:00 med DY773. Denne
flyvningen ble kansellert.  Skranken til Norwegian ble stengt før klager kom frem, og
alle fikk beskjed om å ta kontakt med selskapet per telefon. Klager kom ikke gjennom
på telefon. Andre passasjerer som kom gjennom fortalte at man kunne få dekket inntil
kroner 1 000 for hotell eller transport per person. 

Klager prøvde å finne alternativer som tog og buss, men alt var fullbooket. Hotellrom var
heller ikke å oppdrive, så klager fikk leiet en bil og kjørte til Oslo. 

Klager krever å få dekket kostnadene til leiebilen på kroner 3 178. Klagerne krever videre
erstattet tapt arbeidsfortjeneste. Ubenyttet flybillett har blitt refundert.  

Tjenesteyterne har i det vesentlige anført
DY773 fra Trondheim til Oslo 11. oktober ble kansellert på grunn av værforhold. Når
passasjerer er rammet av kansellering eller forsinkelse forårsaket av ekstraordinære
omstendigheter så er jobben til Norwegian å få passasjerene til endelig destinasjon.
I dette tilfellet så ville passasjerene bli booket om til neste dag og motta forpleining.
Nemnda legger på bakgrunn av de foreliggende opplysninger til grunn at kanselleringen
skyldtes vanskelige værforhold i Trondheim denne dagen. Etter nemndas vurdering
er det å anse som en ekstraordinær omstendighet i forordningens forstand. Nemnda
legger videre til grunn at kanselleringen ikke kunne vært unngått selv om alle rimelige
tiltak var truffet. Kanselleringen gir etter dette ikke rett til standarderstatning etter EU-
forordningen. Det er heller ikke krevet.

Ved kansellering har passasjerene valget mellom refusjon av hele billettprisen eller
omruting snarest mulig, på tilsvarende transportvilkår, til bestemmelsesstedet,
jf. forordningen artikkel 5, jf. artikkel 8. Flyselskapet plikter også å tilby mat og
forfriskninger som står i rimelig forhold til ventetiden samt hotellinnkvartering der det
er nødvendig, jf. artikkel 5, jf. artikkel 9. Ved vurderingen av om flyselskapet har tilbudt
omruting ”snarest mulig” må man etter nemndas vurdering foreta en helhetsvurdering
av de forskjellige omrutingsalternativer med eget eller andre selskap. Sentrale momenter
i vurderingen er kostnader og fordeler/ulemper ved de forskjellige alternativer.

Norwegian har opplyst at omruting først kunne skje neste dag. Dersom klagerne hadde
valgt omruting hadde de påført Norwegian utgifter til hotell, måltider og forfriskninger.

Mange var berørt av problemene i Trondheim denne kvelden, og klagerne har opplyst at
de ikke kom igjennom på telefon til Norwegian.

Nemnda er av den oppfatning at klagerne i den foreliggende situasjon måtte kunne leie
bil for selv å kjøre til Oslo slik at de kunne rekke arbeidet neste dag.

Det uklart for nemnda om Norwegian har akseptert dette. Det sies ikke uttrykkelig, men
Norwegian anfører at de ikke kan erstatte "drivsstofftillegget", da det ikke følger med
kvittering.

Nemnda legger til grunn at klagerne ble påført utgifter til drivstoff i tillegg til leie av bil.
For kjøring Trondheim – Oslo, er nemnda at utgifter på 600 kroner bør aksepteres.

Klagerne har etter dette etter nemndas vurdering rett til erstatning for alternativ
transport på 3 178 kroner. Til fradrag i beløpet går refunderte flybilletter på til sammen 2
766 kroner, da klagerne ellers ville ha reist gratis til Oslo. 

Dersom Norwegian har refundert ytterligere beløp, kan dette ikke kreves tilbake.

Nemnda anbefaler etter dette at Norwegian erstatter en eventuell resterende del av
klagers ekstrautgifter.

Anvendelsen av EU-forordningen berører ikke en passasjers rett til erstatning på annet
grunnlag.

Norwegian er i henhold til luftfartsloven § 10-20 ansvarlig for tap som følge av
forsinkelse, med mindre selskapet godtgjør at det har tatt alle forholdsregler som med
rimelighet kan kreves for å unngå tapet, eller dette ikke har vært mulig for dem. 
Nemnda er av den oppfatning at Norwegian i dette tilfellet ikke hadde mulighet til å
unngå kanselleringen. Forsinkelsen, som var en følge av kanselleringen, gir således ikke
rett til erstatning av tapt arbeidsfortjeneste.

Norwegian sendte ut en sms den 11. oktober hvor det fremgikk at billetten kunne endres
gratis eller få full refusjon. 

Klager kunne ha kontaktet Norwegian på den døgnåpne telefonen eller endret egne
billetter på nettsiden til Norwegian. Passasjerene valgte å la være å reise og leie seg bil
slik at de kom til Oslo den natten fremfor morgenen/formiddagen, slikt de ville gjort
dersom de valgte omruting med Norwegian. Passasjerene ber nå om å få leiebil og
drivstoff refundert. Da det ikke følger med kvittering på drivstofftillegget kan Norwegian
dessverre ikke imøtekomme dette kravet.

Norwegian har refundert til sammen 2 766 kroner for billettene.

Passasjerene har dermed ikke hatt noen ekstra utgifter til alternativ transport, da denne
var rimeligere enn flybillettene som de har fått refundert.

Norwegian kan ikke imøtekomme klagers krav.

Nemnda bemerker

Transportklagenemnda-fly anbefaler at Norwegian erstatter en eventuell resterende del
av klagers ekstrautgifter. Nemnda finner ikke å kunne anbefale at klager gis medhold i
sitt krav om erstatning av tapt arbeidsfortjeneste.

Vedtak