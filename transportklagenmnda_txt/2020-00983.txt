Vedtak i Transportklagenemnda
- Kollektivreiser

Sammendrag

Manglende gyldig billett - reisekort

Dato
11.05.2020

Saksnummer
2020-00983

Tjenesteytere
Ruter

Klager har i det vesentlige anført

Klager reiste med bussen 6. mars 2020 da hun ble ilagt gebyr. Klager anfører at
reisekortet hennes ble fylt på 4. mars 2020. 

Klager anfører at ingen av kortleserne virket ved den midtre døren på første delen av
bussen. Videre anfører klager at hun gikk til avleseren ved Røa T-banestasjon og der kom
det frem at saldoen på kortet var 413 kr. Klager legger til at reisekortet fungerte på T-
banen dagen etter kontrollen, da uten å ha blitt fylt på siden det allerede var reisepenger
på det. 

Klager anfører at hun viste to reisekort under kontrollen, da hun har ett kort som
hun bruker som reisekort og ett kort med månedsbillett. Videre anfører klager at
begge kortene ble vist frem siden hun reagerte på at det ikke skulle være dekning på
reisekortet. Klager forklarer at reisekort med nummer 0200300041081169, som er kortet
hun bruker for månedsbillett, antakelig var det som ble registrert sist hos kontrolløren og
der var det ikke dekning. Klager anfører at hun er sikker på at det var 413 kr på reisekort
med nummer 0200300024958037. 

Klager krever frafall av gebyret.

Tjenesteyterne har i det vesentlige anført
Klager ble ilagt gebyr på bussen 6. mars 2020 fordi hun ikke kunne fremvise gyldig billett.
Under kontrollen fremviste klager reisekort med nummer 0200300041081169 hvor det
var 13 kr i reisepenger, hvilket ikke er nok til en billett. Det fremgår av historikken at siste
gyldige billett på dette reisekortet gikk ut 27. januar 2020. Reisende er ansvarlig for å ha
gyldig billett ved påstigning av et transportmiddel. 

Det er ikke notert på gebyret at det ble fremvist flere reisekort under kontrollen, men
klager har i ettertid sendt inn reisekort med nummer 0200300024958037. Det var ingen
gyldig billett i dette reisekortet for datoen klager ble ilagt gebyr. Siste bruk av kortet var 4.
mars 2020 da det ble fylt på reisepenger. 

Ruter legger til at alt utstyr ombord sjekkes av kontrollørene før kontrollen starter. 

Ruter ser ingen grunn til frafall av dette gebyret.

Nemnda bemerker

Klager ble ilagt gebyr på bussen den 6. mars 2020 fordi hun ikke kunne fremvise gyldig
billett under kontrollen.

Det fremgår av Ruters transportvilkår punkt 3 bokstav b at den reisende plikter å ha
gyldig billett før ombordstigning eller før passering av kontrollsoner. Klager fremviste
et reisekort med 13 kr i reisepenger under kontrollen, hvilket ikke er nok penger til en
billett. Klager hadde ikke gyldig billett. 

Klager har anført at hun også viste frem et månedskort, og at ingen av kortleserne på
bussen virket. Ruter har uttalt at det ikke er registrert feil ved kortleserne, og dette var
heller ikke noe klager opplyste om under kontrollen. Det er videre opplyst i rapporten fra
kontrollør at klager skal ha opplyst at mannen hadde glemt å fornye billetten. Nemnda
legger på denne bakgrunn til grunn de opplysningene som følger av kontrollen, og at det
der ble fremvist et reisekort uten gyldig billett.

Det følger videre av punkt 6.2 første avsnitt at passasjerer som ved kontroll ikke kan vise
gyldig billett, vil bli ilagt gebyr. Bestemmelsen er objektiv. Gebyr kan således ilegges selv
om passasjeren ikke har opptrådt klanderverdig.

Saken er behandlet med én forbrukerrepresentant i medhold av
transportklagenemndforskriften §5-5 (5).

Vedtak

Transportklagenemnda for kollektivtransport finner ikke å kunne anbefale at klager gis
medhold.