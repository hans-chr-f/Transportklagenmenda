Vedtak i Pakkereisenemnda

Sammendrag

Saken gjelder innholdet i en Komfortpakkke på Tyrkiareise.

Dato
..

Saksnummer
101/13P

Tjenesteyter
Oska Travel AS

Sakens dokumenter ble lagt frem.

Klager: X

Turarrangør: Oska Travel AS

Antall reisende: 2

Reisens pris: ca. 4.000,-

Tidsrom: 250213 - 040313

Reisemål: Tyrkia

Saken gjelder:

Saken gjelder innholdet i en Komfortpakkke på Tyrkiareise.

Klager opplyser at de måtte være med på en ekstra utflukt for å få informasjon om en
tur som skulle gå dagen etter. Dette måtte de betale for.

Klager er misfornøyd med informasjonen til dem som ikke hadde alt inkludert.

De hadde bare Komfortpakkke og fikk derfor ikke SPA siden de ikke hadde betalt for
elveutflukten. Klager synes en kompensasjon på kr.1.000,- er passe.

Oska Travel har beklaget at de reisende ikke var fornøyd.

Kunden fikk på stedet tilbud om kjøp av enkelte utflukter eller ulike pakkeløsninger med
ulikt innhold. Informasjonsmøter blir avholdt i samband med en informasjonstur i den nære
omgivelsen som beskrevet i reiseprogrammet. Hvis alle er med på en utflukt til Aspendos, blir
dette lagt sammen. Alle kjøp på stedet er frivillig.

De tilleggsytelser som er kjøpt, er som beskrevet i bookingbekreftelsen.

25 av 30 reisende i den gruppen kjøpte den mest omfattende VIP-pakken, som bl.a inkluderer
en dag med all inklusive siste dagen.

Klageren hadde kjøpt en Komfortpakkke samt utflukt til Aspendos.

Denne pakken inneholdt ikke all inklusive dagen. «Wellness» behandlingen var en del av VIP-
pakken og ble gjennomført i sammenheng med en utflukt til  Manavgat, en utflukt som ikke
var en del av klagers Komfortpakkke.

Nemnda bemerker:

En pakkereise er mangelfull når den avviker fra det som er avtalt eller forutsatt i avtalen, jf.
pakkereiseloven § 6-1. Mangler kan gi grunnlag for prisavslag.

Slik saken foreligger for nemnda, har klager kjøpt en såkalt komfort pakke på stedet, som
inneholdt noen utflukter o.a., men ikke like mye som en VIP pakke, som bl.a inneholdt en
«wellness» behandling i tilknytning til en utflukt som ikke var med i komfort pakken. Det
er ikke sannsynliggjort at klager ikke fikk det som hans Komfortpakkke skulle inneholde.
Nemnda kan heller ikke se at det er sannsynliggjort at det ikke ble gitt tilstrekkelig informasjon
fra turleder om innholdet av de ulike «pakkene» og utfluktene.

Vedtak:

Reklamasjonsnemnda kan ikke anbefale at det gis prisavslag.

Vedtaket var enstemmig.