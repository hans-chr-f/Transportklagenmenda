Vedtak i Transportklagenemnda - Fly

Sammendrag

Krav om refusjon av beløp betalt for utskrift av billett.

Dato
12.05.2020

Saksnummer
2019-03710

Tjenesteytere
Wizz Air

Klager har i det vesentlige anført

Klager med reisefølge (tilsammen to personer) skulle reise fra Ålesund til Gdansk den 29.
juli 2019 med Wizz Air sin flyvning W6 1766, og hjem den 31. juli med W6 1765 kl. 14.55.

Klager fikk skrevet ut utreisebillettene før avreise uten problemer. Det var imidlertid ikke
mulig å skrive ut returbillettene samtidig. Klager har reist med Wizz Air tidligere, og dette
var mulig før. Hun fikk imidlertid høre fra andre reisende at Wizz Air hadde fjernet denne
muligheten.

Etter ankomst på hotellet (dag to) henvendte klager seg i resepsjonen på hotellet for å
få hjelp til å skrive ut returbillettene. De ansatte i hotellrespesjonen klarte kun å skrive
ut klagers billett, men ikke hennes barnebarns billett. De forsøkte flere ganger, men fikk
det ikke til. Klager fikk beskjed om at de burde dra tidligere til flyplassen for å finne ut av
dette.

Den 31. juli ankom de flyplassen i Gdansk litt før kl. 12.00. Klager så etter Wizz Air-
ansatte, men så bare de som satt i bagdrop. Her var det kø.  Klager tok kontakt med
en ansatt hun så forlate bagdrop for å hjelpe en passasjer med en barnevogn. Hun
presenterte her problemet, og spørsmålet om hvordan hun skulle gå frem. Hun fikk
beskjed om at hun måtte vente til innsjekk og bagdrop for hennes flyvning begynte og
spørre der. Klager ble fortvilet. Da det ble slutt på køen i bagdrop tok hun kontakt der
og presenterte problemet. Hun fikk da beskjed om at hun måtte gå til billettservice. Ved
billettservice fant de billetten til klager med en gang. Hun fikk imidlertid beskjed om at
hun hadde kommet for sent for å få den skrevet ut gratis. Klager måtte betale 156 PLN
for å få skrevet ut billetten.

Klager anfører at hun ble møtt med en arrogant holdning av Wizz Air. Klager mener
hun burde kunne forvente mer ved å ha betalt 5272,48 NOK for flybillettene, og mener

Wizz Air her lurte til seg ekstra penger. Det skulle ha vært mulig å skrive ut billettene
på hotellet.  Det var i tillegg vanskelig å få klagd til selskapet i ettertid, da en ikke kunne
velge norsk som klagespråk, men enormt mange andre språk.

Klager krever at flyselskapet refunderer 156 PLN som ble betalt for utskrift av billetten.

Tjenesteyterne har i det vesentlige anført
Wizz Air viser til skjermbilde fra sine systemer hvor det er synlig at den ene passasjeren
i reisefølget ikke hadde sjekket inn online og printet ut boardingkort i forkant. Dette
medførte at de måtte betale gebyr på flyplassen.

Wizz Air har fremlagt utdrag fra sine reisevilkår, artiklene 9.6-9.10:

9.6. Online check-in and check in via Wizz Air mobile application is available on certain
routes. If online check-in is available, You must choose when making Your reservation
whether You will check-in online or at the airport. If You select airport check-in, We will
charge a non-refundable handling fee, payable at the time of the reservation. If, at the
time of reservation, You have selected online check-in, You may later decide to check in
at the airport, but in such case You will be charged a handling fee, payable at the airport.
The amount of such airport handling fees are available on the Website or from the Call
Centre.

9.7. Unless agreed otherwise by Us, if You have selected to use online check-in for
Your flight, You can check-in online from 48 hours up to 3 hours before the Scheduled
flight departure time. Online checkin is available via the Website or the Wizz Air mobile
application.

9.8. If you checked-in online on the Website, You must print or download the Boarding
Pass no later than 3 hours prior to the departure time according to the Schedule. If you
checked- in via the Wizz Air mobile application, You shall download the mobile Boarding
Pass in Your mobile device s passbook or other application with similar functionalities no
later than 3 hours prior to the departure time according to the Schedule. In both cases
You must present the printed or downloaded Boarding Pass together with Your valid
Travel Documents used during online checkin at airport security and at the
boarding gate.

9.10. If You failed to download Your mobile Boarding Pass or print the Boarding Pass (in
case of online check-in), or You cannot present the Boarding Pass at the boarding gate
for any other reason, You may check-in at the airport subject to payment of the airport
check-in fee.

Basert på ovenstående vilkår mener Wizz Air at de ikke kan gi klager medhold i
refusjonskravet.

Nemnda bemerker

Klager var oppmerksom på Wizz Airs vilkår for innsjekk og at det må gjøres senest tre
timer før avgang for å unngå gebyr på flyplassen. Nemnda oppfatter saken som en klage
på at Wizz Airs system ikke fungerte og at klager måtte betale gebyr til tross for gjentatte
forsøk på å oppfylle vilkåret i god tid før hjemreisen. 

Klager forklarer at hun ved hjelp av personalet på hotellet de bodde på forsøkte å sjekke
inn. Hun fikk da sjekket inn seg selv, men ikke sitt barnebarn. Klager anfører at det ikke
var teknisk mulig.  Wizz Air viser på sin side til sine logger hvor det fremgår at den ene
passasjeren ikke ble sjekket inn på forhånd, og at de dermed kunne kreve gebyret.

I denne saken står ord mot ord, og nemnda finner at saken reiser bevisspørsmål som
ikke kan klarlegges under saksbehandlingen. Saken blir av denne grunn å avvise, jf.
transportklagenemndforskriften § 6-2 bokstav d.

Saken er behandlet med én forbrukerrepresentant i medhold av
transportklagenemndforskriften §5-5 (5).

Vedtak

Klagen avvises.