Vedtak i Transportklagenemnda
- Kollektivreiser

Sammendrag

Krav om frafall av gebyr For sent kjøp av billett

Dato
11.11.2019

Saksnummer
2019-02604

Tjenesteytere
Ruter

Klager har i det vesentlige anført

Klager viser til at hun kjøpte billett i RuterBilett appen, men at hun hadde problemer med
appen. Da hun ble stoppet i billettkontroll hadde klager billett, men hun ble ilagt gebyr
fordi billetten ble kjøpt for kort sent. 

Klager ber om at Ruter frafaller gebyret.

Tjenesteyterne har i det vesentlige anført
Klager ble 30. mai 2019 ilagt gebyr på T-banen fordi hun hadde kjøpt sin billett for sent.
Billetten må være kjøpt og bekreftet før man passerer kontrollsonen på stasjonen.
Klagers billett ble kjøpt under billettkontrollen. 

Ruter kan ikke se noen grunn til å endre standpunkt i denne saken.

Nemnda bemerker

Klager ble ilagt gebyr på T-banen den 30. mai 2019 fordi hun ikke kunne vise gyldig
billett. 

Det fremgår av Ruters transportvilkår punkt 3 bokstav b at den reisende plikter å ha
gyldig billett før ombordstigning eller før passering av kontrollsoner.

Det følger videre av punkt 6.2 første avsnitt at passasjerer som ved kontroll ikke kan vise
gyldig billett, vil bli ilagt gebyr. Bestemmelsen er objektiv. Gebyr kan således ilegges selv
om passasjeren ikke har opptrådt klanderverdig. 

Klager kunne ved kontrollen ikke vise gyldig billett og vilkårene for å ilegge gebyr var til
stede. 

Det fremgår at kontrollen startet kl. 16.56. Klagers billett er registrert kjøpt  kl. 16.57.13
dvs. etter at kontrollen startet. 

Nemnda kan ikke se at det er grunnlag for å anbefale at gebyret frafalles.

Vedtak

Transportklagenemnda for kollektivtransport finner ikke å kunne anbefale at klager gis
medhold