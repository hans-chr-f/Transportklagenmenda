Vedtak i Transportklagenemnda - Sjø

Sammendrag

Krav om frafall på ilagt gebyr.

Dato
11.11.2021

Saksnummer
2021-01346

Tjenesteytere
Torghatten Nord

Klager har i det vesentlige anført

Klager (til sammen tre personer) reiste med ferje fra Halhjem til Sandvikvåg ca. kl. 10:30
den 6. juli 2021. Da klager kom til ferjeleiet så fulgte hun bilen som lå foran og kjørte om
bord. Klager har ikke kjørt denne strekningen tidligere og tenkte ikke over at hun ikke
hadde passert / oversett AutoPASS stasjonen ved innkjøring til fergesambandet. Når
overfarten var ferdig oppdaget klager en lapp under vindusviskeren og tok kontakt med
en ansatt som sa at hun skulle kontakte Torghatten Nord og det ville ordne seg. 

Klager mener gebyret som det ble opplyst om er urimelig og at det er uheldig å
mistenkeliggjøre passasjerene. Det var ikke klagers intensjon å snike på ferjen.

Klager krever at ilagt gebyr frafalles.

Tjenesteyterne har i det vesentlige anført
Torghatten Nord har ikke inngitt tilsvar til nemnda.

Til klager har Torghatten Nord anført:
På bakgrunn av manglende passering via AutoPASS stasjonen ved innkjøringen til
fergesambandet, slik skiltingen tydelig viser, så er det ilagt tilleggstakst/bot i henhold til
rapport.

Dette fordi sambandet har automatisk billettering ved passering gjennom AutoPASS
stasjonen, og ved billettkontroll hvor man mangler billett vil det alltid bli utstedt
tilleggstakst.

På turen hvor det er ilagt tilleggstakst så er betaling av selve fergeturen gjort manuelt
etter at kjøretøyet har kommet om bord.

Med henvisning til AutoPASS regulativet ferge Pkt.10:
«Reisende som ved kontroll har unnlatt å betale eller registrere med brikke kan avkreves
en tilleggstakst på 2100 pr kjøretøy.»2021

Nemnda bemerker

Nemnda viser til at det er den reisendes ansvar å ha gyldig betalingsmedium, herunder
AutoPASS-brikke ved passering.

Det følger av AutoPASS regulativet ferge Pkt.10 at reisende som ved kontroll har unnlatt
å betale eller registrere med brikke kan avkreves en tilleggstakst på 2100 pr kjøretøy.
Klager kjørte i høyre felt, og det er klar merking på veien at E39 er venstre fil, som tar deg
gjennom AutoPASS. Etter nemndas syn er det godt merket på stedet hvor man skal kjøre,
og AutoPASS-systemet er godt synlig.

Torghatten har en fast praksis om at dersom kunden ved ombordkjøring forklarer til
personalet at den har kjørt feil, vil det ikke bli ilagt tilleggstakst. Det er ikke opplysninger
om at dette ble gjort i dette tilfellet.

Det var således grunnlag for gebyr.

Vedtak

Transportklagenemnda sjø finner ikke å anbefale at klager gis medhold