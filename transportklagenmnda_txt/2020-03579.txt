Vedtak i Transportklagenemnda
- Kollektivreiser

Sammendrag

Krav om dekning av utgifter til taxi.

Dato
08.02.2021

Saksnummer
2020-03579

Tjenesteytere
Fram

Klager har i det vesentlige anført

Klager skulle sammen med en venn reise med buss fra Søberget til Nordlandskrysset den
14. november 2020. De ventet på holdeplassen fra klokken 23:50 til klokken 00:37. Buss
901 skulle ha kommet klokken 00:01. Klager har forklart at vennen hans hadde lastet
ned en app som viste hvor bussen befant seg i sanntid, slik at de fulgte med på bussens
bevegelser mens de ventet. 

Når bussen nærmet seg Søberget på appen, reiste klager seg opp og stod ved
busslommen under et gatelys. Det kom et stort kjøretøy, men etter lysene å bedømme
var det en trailer. Klager så ikke at det var skrevet Kristiansund i lysende bokstaver foran.
Klager anfører at dersom det var bussen, kjørte den rett forbi klager og hans kamerat i
et godt opplyst område. Klager har videre forklart at det var det eneste store kjøretøyet
som kjørte forbi i de 40 minuttene klager ventet på holdeplassen.
Da avgangen 00:01 var siste buss for kvelden, endte klager opp med å ringe etter taxi.
Klager har anført at han stod på Søberget i 40 minutter uten at 901 bussen kom.
Klager krever dekket utgifter til taxi pålydende kr 324.

Tjenesteyterne har i det vesentlige anført
FRAM har vist til at bussen passerte holdeplassen innenfor oppgitt rutetid og var riktig
merket. FRAM viser til at det er klagers ansvar å vise at de ønsker at bussen skal stoppe.

FRAM avslår klagers krav.

Nemnda bemerker

Klager krever refusjon for utgifter til taxi som følge av at bussen ikke stoppet på
holdeplassen. 

I henhold til Frams transportvilkår, gjelder reisegarantien ved forsinkelse og innstillinger.
Bussen var i her i rute, og passerte holdeplassen til oppsatt tid. Noe klager da skulle
ha observert. Det er ikke dokumentert at det foreligger noe svikt eller forsømmelse fra
Frams side, som gir grunnlag for refusjon.

Vedtak

Transportklagenemnda for kollektivtransport finner ikke å kunne anbefale at klager gis
medhold.