Vedtak i Pakkereisenemnda

Sammendrag

Reise til Hellas, Parga, hotell Della, 17. mai - 8. juni 2010. Krav om kompensasjon
grunnet uhygieniske forhold på hotellet, bortkomme taxfree varer m.v.

Dato
..

Saksnummer
108/10

Tjenesteyter
Ving Norge AS

Sakens dokumenter ble lagt frem.

Klager: X

Turarrangør: Ving Norge AS

Antall reisende: 1

Reisens pris: 4.260

Saken gjelder:

Reise til Hellas, Parga, hotell Della, 17. mai - 8. juni 2010.

Krav om kompensasjon grunnet uhygieniske forhold på hotellet, bortkomme taxfree varer
m.v.

Klager har i det vesentlige anført:

Ved ankomst Preveza glemte klager en flaske konjakk i flysetet.

Klager kontaktet Ving på reisemålet. De opplyste at flasken sikkert ville bli levert på
hittegodskontoret på Gardermoen. Flasken var ikke på Gardermoen ved klagers tilbakekomst.
Klager mener at Ving må erstatte flasken.

Klager måtte reise hjem en uke tidligere enn beregnet grunnet sykdom.

Klager mener at klanderverdige hygieniske forhold på hotellet kan ha utløst sykdommen.

Før returen fra Preveza, spurte klager Ving-verten om klagers taxfree bestilling var endret
slik at produktene var med flyet klager skulle reise med. Det ble bekreftet at det var det.
Bestillingen var imidlertid ikke endret. Klager fikk således ikke sine taxfree produkter.

Klager krever kompensasjon.

Ving har i det vesentlige anført:

Gjestens gjenglemte konjakkflaske ble etterlyst av Vings representanter på reisemålet via
handlingagenten på reisemålet. Den ble ikke funnet, og gjesten ble informert om dette. Vings
representanter informerte videre om at hvis flasken lå på flyet, ville den følge med flyet til
Gardermoen.

Ingen av Vings representanter som betjener kontoret i Parga har snakket med klager om
endring av hans taxfree bestilling på flyplassen.

Klager mener at hans sykdom skyldes forholdene på hotellet.

Han har ikke tatt opp misnøyen med hotellet i løpet av oppholdet, dette til tross for at han
flere ganger har vært i kontakt med Vings representanter på stedet.

Vings gjester på hotellet er svært fornøyd.

Ving finner ikke å kunne etterkomme klagers krav.

Nemnda bemerker:

Nemnda finner på bakgrunn av de foreliggende opplysninger ikke sannsynliggjort at Ving kan
lastes i forbindelse med den gjenglemte falske eller taxfree varene på returen. Disse forhold
gir således ikke rett til erstatning.

Klager opplyser at han måtte avbryte ferien pga akutt mavevirus.

Slik smitte kan bli påført mange steder, og nemnda finner ikke sannsynliggjort at sykdommen
skyldes uhygieniske forhold eller annet på hotellet.

Forholdet gir da ikke rett til prisavslag eller erstatning.

Det synes for øvrig som om eventuelle mangler ikke ble påpekt overfor Ving på reisemålet.
Ving fikk således ikke anledning til å avhjelpe eventuelle problemer, noe som er en
forutsetning for prisavslag etter pakkereiseloven § 6-2.

Nemnda finner etter dette ikke å kunne anbefale at klagerne gis medhold.

Vedtak:

Reklamasjonsnemnda for pakkereiser finner ikke å kunne anbefale at klager gis medhold.

Vedtaket var enstemmig.

Nemnda hadde slik sammensetning ved behandling av saken:

Lagdommer Einar Kaspersen, Formann

Elise Korsvik, Forbrukerrådet

Anne-Haugen-Flermoe, Forbrukerrådet

Vigdis Lund Eriksen, Star Tour AS

Vigdis Fiske, Amisol AS