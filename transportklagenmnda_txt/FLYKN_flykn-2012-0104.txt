Vedtak i Transportklagenemnda - Fly

Sammendrag

Krav om refusjon av avbestilt billett.

Dato
08.08.2012

Saksnummer
104/12F

Tjenesteyter
Ariana Travels & Cargo

Krav om refusjon av avbestilt billett.

Klager har i det vesentlige anført:

Klager avbestilte sin reise kjøpt hos Ariana Travels & Cargo, og fikk skriftlig bekreftelse fra
reisebyrået om at han ville motta refusjon på 8 000 innen 3-4 uker.

Klager har til dags dato ikke mottatt pengene.

Klager krever refundert kroner 8 000.

Ariana Travels & Cargo har ikke avgitt uttalelse til nemnda.

Nemnda bemerker:

Før saken behandles i nemnda, skal partene gis mulighet til å uttale seg om både faktiske og
rettslige sider av saken. Dersom partene ikke benytter seg av sin adgang til å uttale seg, kan
nemnda likevel treffe vedtak på grunnlag av de opplysninger som er fremkommet tidligere i
saken, jf. transportklagenemndforskriften § 5-3.

Klagen er forelagt Ariana Travels & Cargo ved nemndas brev av 1. mars 2012 med frist til
12. april 2012 for eventuelle bemerkninger. I brevet opplyses det bl.a. om at flyselskapet
har bevisbyrden ved påberopelse av ekstraordinære omstendigheter som kan gi grunnlag
for fritak for ansvar. Det fremgår videre at nemnda vil legge passasjerens opplysninger til
grunn dersom disse ikke imøtegås av flyselskapet. Det blir også opplyst at saken vil bli forelagt
nemnda selv om flyselskapet ikke avgir uttalelse.

Ariane Travels & Cargo har ikke avgitt uttalelse til nemnda. Nemndas avgjørelse treffes på
bakgrunn av de foreliggende opplysninger.

Nemnda finner på bakgrunn av de foreliggende opplysninger, herunder kreditt nota av
1. juni 2011, sannsynliggjort at Ariana Travels & Cargo har lovet refusjon av 8 000 kroner.
Nemnda legger videre til grunn at refusjonen ikke har funnet sted. Nemnda anbefaler at
klager utbetales 8 000 kroner.

Vedtak:

Transportklagenemnda-fly anbefaler at Ariana Travels & Cargo utbetaler klager 8 000 kroner.

Vedtaket var enstemmig.

Nemnda hadde slik sammensetning ved behandling av saken:

Lagdommer Einar Kaspersen, formann

Elise Korsvik, Forbrukerrådet

Sverre Åril, Forbrukerombudet

Amine Hansen, Norwegian Air Shuttle ASA

Edith Lundem Jakobsen, Lufthansa German Airlines