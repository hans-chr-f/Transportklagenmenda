Vedtak i Pakkereisenemnda

Sammendrag

Reise til Tyrkia, Alanya, 22. - 29. august 2009. Krav om prisavslag grunnet forsinkelse.

Dato
15.06.2010

Saksnummer
268/09

Tjenesteyter
Detur Norway AS

Sakens dokumenter ble lagt frem.

Klager: X

Turarrangør: Detur Norway AS

Antall reisende: 2

Reisens pris: 4.860

Saken gjelder:

Reise til Tyrkia, Alanya, 22. - 29. august 2009. Krav om prisavslag grunnet forsinkelse.

Klager har i det vesentlige anført:

Reise ble bestilt to dager før avreise. Detur ga ikke klager noen informasjon om mulig streik.
Hvis Detur hadde informert om det, ville ikke klager bestilt reisen.

En dag før avreise fikk klagerne informasjon på sms om15 timers forsinkelse på
ettermiddagen den 22. august.

Klagerne krever refundert 50 % av reisens pris.

Detur har i det vesentlige anført:

Detur hadde ikke kjennskap til en eventuell streik. Forsinkelsen skyldtes årsaken som er
utenfor Deturs kontroll.

Detur har tilbudt utbetaling av kompensasjon for 1 dag.

Nemnda bemerker:

Turarrangør plikter snarest mulig å informere om forhold han forstår eller bør forstå, har
betydning for den reisende, jf alminnelige vilkår for pakkereiser pkt 7.

Nemnda forstår det slik at muligheter for streik var kjent i media.

De nærmere detaljer omkring dette er ikke oppgitt. Nemnda finner på bakgrunn av de
foreliggende opplysninger ikke grunnlag for å laste Detur for at de ikke informerte om
streikefaren.

Klagerne ble forsinket med 15 timer grunnet streik. Etter alminnelige vilkår for pakkereiser pkt
8.2 f) er en slik forsinkelse ikke å regne som en mangel.

Den gir følgelig ikke rett til prisavslag.

Detur har tilbudt klagerne et prisavslag på kr 695. Dersom beløpet ikke er utbetalt, anbefales
det gjort.

Vedtak:

Reklamasjonsnemnda for pakkereiser finner ikke å kunne anbefale at klager gis medhold

Vedtaket var enstemmig.

Nemnda hadde slik sammensetning ved behandling av saken:

Lagdommer Einar Kaspersen, Formann

Elise Korsvik, Forbrukerrådet

Mari Lauritzen, Forbrukerrådet

Marianne Strømme, Solia AS

Anne Edvardsen, Ving Norge AS