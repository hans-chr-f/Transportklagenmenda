Vedtak i Pakkereisenemnda

Sammendrag

Saken gjelder hotellstandard, Bulgaria.

Dato
21.05.2013

Saksnummer
226/12

Tjenesteyter
Apollo Reiser AS

Sakens dokumenter ble lagt frem.

Klager: X

Turarrangør: Apollo Reiser AS

Antall reisende: 2

Reisens pris: 12.136

Saken gjelder:

Saken gjelder hotellstandard, Bulgaria.

Klager anfører at ved ankomst hotellet, Hotell Arda, var rommet de fikk tildelt ikke
rengjort. Det luktet fryktelig mugg og var sprayet for å fjerne vond lukt.

Klagers datter fikk da astmaanfall. De ringte Apollo, og deres representant ga tilbud om annet
hotell mot å betale 800 BGN. Klager takket nei til dette og fant selv frem til annet bosted.
Apollo tilbød 100 BGN i kompensasjon.

Klager krever dekket hotellutgiftene for det ubeboelige hotellet, inkludert det de hadde betalt
for frokost.

Apollo har vist til at klager hadde valgt hotell med klassifisering 2 soler - hvilket er
Apollos enkleste boalternativ. Det beklages at hotellet ikke svarte til forventningene,
men det foreligger ikke grunnlag for å flytte til annet hotell kostnadsfritt.

Klager fikk tilbud om hotellbytte både til 800 og 300 BGN, men avslo begge.

Nemnda bemerker:

En pakkereise er mangelfull hvis den avviker fra det som er avtalt eller forutsatt i avtalen, jf.
pakkereiseloven § 6-1. Mangler kan gi grunnlag for prisavslag med mindre de avhjelpes innen
rimelig tid.

Det forhold at rommet ikke var rengjort og klart ved ankomst kl.1200, utgjør ingen mangel ved
reisen. Reklamasjonsnemnda kan heller ikke finne det sannsynliggjort at rommets standard
for øvrig avvek fra det avtalte eller det som måtte forventes i forhold til enkleste bosted i
klasse 2.

Vedtak:

Reklamasjonsnemnda for pakkereiser kan ikke anbefale prisavslag.

Vedtaket var enstemmig.