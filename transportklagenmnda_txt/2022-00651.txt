Tjenesteyter følger ikke vedtaket i saken (01.11.2022)
Kommentar fra tjenesteyter:

Klager opplyser at han ikke får kontakt med selskapet.

Vedtak i Transportklagenemnda - Fly

Sammendrag

Krav om refusjon av ubenyttede flybilletter

Dato
28.09.2022

Saksnummer
2022-00651

Tjenesteytere
SAS

Klager har i det vesentlige anført

Klager hadde bestilt tur/retur billett fra Oslo til Alicante den 02.08.2020. Klager kunne
ikke benytte seg av reisen da han fikk Covid-19. Norwegian kansellerte avreiseflyvningen
og refunderte billettprisen for dette. Returbilletten med rutenummer SK4658 var med
SAS. som nekter å refundere billettprisen til tross for at de også kansellerte flyvningen.
SAS omrutet så klager til en annen flyvning som ville tatt 8-9 timer. Da klager fikk beskjed
om kanselleringen og omruting den 01.august, ringte han straks til flyselskapet og ga
beskjed om at denne flyvningen ikke passet samt at han ville ha reisen refundert. I
telefonsamtalen mener klager at flyselskapet sa at dette ville gjennomføres, men at det
tok litt tid. 

Hadde klager benyttet seg av tilbudet skulle han hatt erstatning pga forsinkelse på mer
enn 5 timer. Det er imidlertid irrelevant all den tid han ba om refusjon da SAS kansellerte
hans opprinnelige flyvning.

Dersom SAS ikke hadde kansellert, og klager bare hadde avbestilt mener han at han da
ikke hadde hatt et gyldig krav om refusjon, men i og med at flyselskapet kansellerte den
opprinnelige flyvningen, mener klager at han har krav på full refusjon av flybilletten på
2650 NOK

Tjenesteyterne har i det vesentlige anført
SAS har til tross for gjentatte henvendelser fra sekretariatet ikke inngitt tilsvar til
Transportklagenemnda

Til klager har SAS sagt at klager var å regne som "no show" på flyvningen de hadde
omrutet  han til, og av den grunn ikke har rett på erstatning i henhold til EU-forordningen
261/2004

Nemnda bemerker

Etter EU-forordning 261/2004 artikkel 8 nummer 1 har reisende krav på refusjon av billett
dersom dette velges fremfor omruting. Dette gjelder kun dersom flyselskapet kansellerer
flyvningen

SAS kansellerte klagers returflygning, og tilbød klager omruting. SAS har ikke svart og
nemnda legger klagers opplysninger til grunn. Nemnda legger til grunn at klager takket
nei til denne, og da har han rett på refusjon for flybilletten. Nemnda anbefaler derfor at
SAS refunderer klagers fulle billettutgifter for returbilletten med kr 2 650.  

Klager fikk beskjed om omrutingen mer enn 14 dager før avgang, og klager har derfor
ikke rett på standarderstatning.

Vedtak

Nemnda anbefaler at SAS refunderer klagers billettutgifter med kr 2 650