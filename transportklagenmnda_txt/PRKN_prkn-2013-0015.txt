Vedtak i Pakkereisenemnda

Sammendrag

Saken gjelder insektbitt, Sharm el Sheikh.

Dato
18.09.2013

Saksnummer
15/13P

Tjenesteyter
Detur Norway AS

Sakens dokumenter ble lagt frem.

Klager: X

Turarrangør: Detur Norway AS

Antall reisende: 4

Reisens pris: 15.830,-

Saken gjelder:

Saken gjelder insektbitt, Sharm el Sheikh.

Klager anfører at på informasjonsmøtet dagen etter ankomst ble det opplyst at det var
mye mygg. Da de nesten aldri før hadde sett mygg i Egypt, undersøkte de rommet nøye.
Likevel fikk de mange stikk på legger og lår de neste nettene. Etter hver skjønte de at
det ikke kunne være myggestikk fordi de fikk stikk bare på kroppsdeler som lå under
teppet - på føtter, legger og lår.

De ringte derfor Deturs kontakttelefon for å få skiftet madrassene.

De fikk ingen tilbakemelding fra Detur og ringte derfor igjen uten at Detur gjorde noe. Men
etter å ha tatt kontakt med renholderen på hotellet, fikk de skiftet madrassene og teppene, og
de nye madrassene ble sprøytet.

Klager mener at Deturs guider ikke tok situasjonen med utøy i madrassene på alvor og krever
kr.3.000,- per person i kompensasjon for 1 ukes forringet ferieopphold.

Detur anfører at moskitoer er veldig vanlig i Egypt og kløen er sterkere enn det vi er
vant til hjemme. Det er gitt informasjon om insektplagen og hvordan man bør forholde
seg i informasjonsmaterialet gjestene har fått. Det er mest vanlig å få bitt på føtter og
ben, ikke så mye på armene.

Nemnda bemerker:

En pakkereise er mangelfull hvis den avviker fra det som er avtalt eller forutsatt i avtalen, jf.
pakkereiseloven § 6-1. Mangler kan gi grunnlag for prisavslag.

Dersom det kan sannsynliggjøres at det har vært utøy i madrasser og sengetepper på
hotellet, kan det etter omstendighetene betraktes som en mangel ved reisen. Imidlertid er
det svært vanlig å få myggestikk både i Egypt og andre steder i Syden. Mygg og insekter ellers
bekjempes vanligvis med spraying, som ofte må gjentas.

Slik saken er fremstilt for nemnda, kan klagers stikk like gjerne ha kommet fra mygg som fra
utøy i madrassen. Der er derfor ikke tilstrekkelig sannsynliggjort at det var utøy som var årsak
til bittene.

Vedtak:

Reklamasjonsnemnda kan ikke anbefale at det gis prisavslag.

Vedtaket var enstemmig.