Vedtak i Transportklagenemnda - Sjø

Sammendrag

Krav om frafall av ilagt gebyr.

Dato
20.10.2021

Saksnummer
2021-01402

Tjenesteytere
Torghatten Nord

Klager har i det vesentlige anført

Klagers kone reiste fra Sandvikvåg til Halhjem den 5. juli 2021 med mannens bil og det er
arbeidsgiver som betaler for AutoPASS brikken.

Klagers kone anfører i klagen til Torghatten Nord at ved ombordkjøring fra Sandvikvåg
5. juli kl. 12.10 oppdaget hun ikke at hun hadde kjør i feil fil ved ombordstigning før
hun var kommet helt ned til ferjeleiet. Klager påpeker at alle skilter før AutoPASS-
passeringene er skiltet til Bergen så hun holdt seg i høyre veibanen under ett av skiltene
som markerte til Bergen. Først da hun kom helt ned til ferjeleiet oppdaget hun at hun
stod i filen til Husavik, hun kjørte da over til venstre for å legge seg bak den siste bilen før
ombordstigning. 

Da hun skulle kjøre av ferjen fant hun et skriv fra Torghatten Nord på frontruten. Hun tok
kontakt med sin mann som bekreftet at AutoPASS abonnementet var betalt. 

Klagers kone returnerte samme dag og snakket med en av kontrollørene. Fikk da beskjed
om at hun ikke hadde kjørt igjennom AutoPASS passeringen da hun kom til Sandvikvåg.

Klager viser til kvittering for reisen Sandvikvåg – Halhjem er betalt den 05.07.2021 kl.
12:17:03 med kroner 211,50.

Klager krever ilagt gebyr på kroner 2100 skal refunderes.

Tjenesteyterne har i det vesentlige anført
Torghatten Nord anfører at etter innføring av AutoPASS har det ikke vært noen endringer
av kjøremønster på dette sambandet. At det kjøres feil, er ikke grunnet i AutoPASS.
Skilting er også standardisert etter europavei (E39). Veien er godt merket, flere steder,
om man skal kjøre til Bergen eller Austevoll når man kommer til Sandvikvåg fergekai.

Torghatten Nord trafikkerer kun Halhjem-Sandvikvåg, ikke Sandvikvåg-Husavik.
Det stemmer at det ikke er fysiske sperrer "nederst" på kaien, men hvis man følger
skiltanvisningen, ser man at man har kjørt feil og brutt trafikkreglene.

Tilleggstakst ville blitt ilagt uansett om man har AutoPASS-avtale eller ikke, så lenge man
ikke har fulgt skiltanvisning og passert AutoPASS "bom". 

Torghatten Nord påstår ikke at dere er snikere, men tilleggstaksten opprettholdes da det
i dette tilfellet ikke er fulgt de skiltanvisninger som er i Sandvikvåg.

AutoPASS systemet praktiseres ulikt fra samband til samband.

Nemnda bemerker

Nemnda viser til at det er den reisendes ansvar å ha gyldig betalingsmedium, herunder
AutoPASS-brikke ved passering.

Det følger av AutoPASS regulativet ferge Pkt.10 at reisende som ved kontroll har unnlatt
å betale eller registrere med brikke kan avkreves en tilleggstakst på 2100 pr kjøretøy.
Klager kjørte i feil felt, slik at klager ikke ble registrert i bommen, noe som gir grunnlag
for gebyr. Dette uavhengig av om hva som var grunnen til at klager kjørte i feil fil. Etter
nemndas syn er det godt merket på stedet hvor man skal kjøre, og AutoPASS-systemet er
godt synlig.

Det var således grunnlag for gebyr.

Vedtak

Transportklagenemnda sjø finner ikke å anbefale at klager gis medhold