Vedtak i Transportklagenemnda - Fly

Sammendrag

Krav om standarderstatning grunnet forsinkelse.

Dato
05.12.2013

Saksnummer
347/13F

Tjenesteyter
SAS

Krav om standarderstatning grunnet forsinkelse.

Klager har i det vesentlige anført:

Klager skulle reise fra Stockholm til London via Oslo den 9. november 2012. SK815 fra Oslo til
London ble forsinket, slik at klager ankom London bortimot tre timer forsinket.

Klager krever standarderstatning 250 euro per person.

SAS har i det vesentlige anført:

SK815 ble byttet ut med ny maskin grunnet teknisk feil. Forsinkelsen ble på under tre timer og
er ikke kompensasjonsberettiget i henhold til Sturgeon-dommen. Det vises til fremlagt logg.

SAS ønsker å refundere klagers eventuelle utgifter i ventetiden mot originale kvitteringer, men
kan ikke imøtekomme kravet utover dette.

Nemnda bemerker:

Nemnda legger på bakgrunn av de foreliggende opplysninger til grunn at klager hadde en
gjennomgående billett Stockholm til London via Oslo. Klager ankom London 2 timer og 47
minutter etter planlagt ankomsttidspunkt.

Forsinkelse som medfører at passasjerene kommer frem til det endelige bestemmelsesstedet
mer enn tre timer etter det planlagte ankomsttidspunktet gir rett til erstatning med mindre
flyselskapet godtgjør at forsinkelsen skyldes ekstraordinære omstendigheter som ikke kunne
vært unngått selv om alle rimelige tiltak var truffet. Nemnda viser til EU-forordning 261/2004
artikkel 6 jf. artikkel 7, jf. artikkel 5, jf. EU-domstolens avgjørelser i sak Sturgeon-Condor av 19.
november 2009 (C-402/07) og i sak Nelson m.fl. av 23. oktober 2012 (C-581/10).

Forsinkelsen var i dette tilfellet på under tre trimer. Den gir dag ikke grunnlag for
standarderstatning.

Vedtak:

Transportklagenemnda - fly finner ikke å kunne anbefale at klager gis medhold.

Vedtaket var enstemmig.