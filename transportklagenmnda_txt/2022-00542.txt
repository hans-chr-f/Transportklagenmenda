Vedtak i Transportklagenemnda - Sjø

Sammendrag

Krav om å få dekket ekstra utgifter grunnet forsinkelse.

Dato
24.05.2022

Saksnummer
2022-00542

Tjenesteytere
Fram

Klager har i det vesentlige anført

Klager hadde kjøpt billett på hurtigbåten fra Hareid kl. 05:45 med ankomst Valderøya kl.
06:05 den 17. mars 2022. Hurtigbåten fra Hareid ble forsinket og avgangen ble kl. 07:25.
Dette forårsaket at klager ikke rakk sin flyreise fra Ålesund kl. 06:50 til Dublin via Oslo.

Klager krever å få dekket ekstra utgifter på kr. 7932 for taxi og nye flybilletter. Han har
mottatt kr. 400 for taxi fra Fram.

Tjenesteyterne har i det vesentlige anført
Fram har i det vesentlige anført at avgangen med hurtigbåt ble innstilt på grunn av akutt
sykdom blant mannskapet og kunne derfor ikke utføre avgangen. Avgangen ble innstilt
ca. 20 minutter før planlagt avgangstid.

Ifølge reisegaranti omfatter ikke denne tap som følge av forsinkelsen/innstillingen, som
f.eks. mistet flyavgang.

Fram kan derfor ikke se grunnlag for å refundere mer enn det som allerede er refundert.

Nemnda bemerker

Klager krever erstatning for flybilletter som følge av forsinket hurtigbåt. 

Frams reisegaranti gir erstatning for utgifter til alternativ transport. Klager har fått
refundert kr. 400,- for utgifter til taxi. 

Klager krever erstatning for flybilletter som følge av forsinket hurtigbåt.

Frams reisegaranti gir erstatning for utgifter til alternativ transport. Klager har fått
refundert kr. 400,- for utgifter til taxi. Reisegarantien dekker ikke annet tap som følge
av forsinkelsen, herunder mistet flyavgang. Nemnda kan etter dette ikke se at det er
grunnlag for ytterligere refusjon.

Vedtak

Transportklagenemnda sjø finner ikke å kunne anbefale at klager gis medhold.