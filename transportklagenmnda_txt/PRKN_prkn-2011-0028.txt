Vedtak i Pakkereisenemnda

Sammendrag

Reise til Tyrkia, Gloria Golf Hotell & Resort hotell, 9. - 23. oktober
2010. Krav om pris avslag grunnet annen innkvartering enn bestilt.

Dato
26.09.2011

Saksnummer
28/11

Tjenesteyter
Sabra Tours AS

Klager: X

Turarrangør: Sabra Tours AS

Antall reisende: 2

Reisens pris: 29.980

Saken gjelder:

Reise til Tyrkia, Gloria Golf Hotell & Resort hotell, 9. - 23. oktober 2010.

Krav om pris avslag grunnet annen innkvartering enn bestilt.

Nemnda bemerker:

Reklamasjonsnemnda for pakkereiser behandler tvister som springer ut av kontraktsforhold
mellom forbruker og bransjeaktør som gjelder pakkereiser, jf. avtale om klagenemnda for
pakkereiser.

Pakkereisebegrepet er definert i pakkereiseloven § 2-1. Med en pakkereise menes et
tilrettelagt arrangement, som varer mer enn 24 timer eller omfatter overnatting, som selges
og markedsføres til en samlet pris, og som inneholder minst to av følgende elementer:

Det fremkommer av sakens opplysninger at klagerne kjøpte flybilletter gjennom Vingreiser
mens oppholdet ble kjøpt av Scandinavian Health Programs. Dette er ingen pakkereise, og
nemnda kan ikke avgi uttalelse i saken. Saken blir etter dette å avvise.

Vedtak:

Saken avvises.

Vedtaket var enstemmig.

Nemnda hadde slik sammensetning ved behandling av saken:

Lagdommer Einar Kaspersen, formann

Elise Korsvik, Forbrukerrådet

Pål Martin Andersen, Forbrukerrådet

Mette Lindgren, Apollo Reiser

Eva Pettersen, Ving Norge AS