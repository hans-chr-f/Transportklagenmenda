Vedtak i Transportklagenemnda - Sjø

Sammendrag

Krav om frafall av ilagt gebyr.

Dato
08.12.2021

Saksnummer
2021-01679

Tjenesteytere
Torghatten Nord
Skyttel AS

Klager har i det vesentlige anført

Klager (til sammen fire personer) reiste med ferje fra Sandvikvåg til Halhjem den 2. juli
2021. Klager fulgte etter en buss og en bil ned til fergekaien på Sandvikvåg og oppdaget
først da at de ikke hadde kjørt i AutoPASS feltet. Klagers intensjon var da å kjøre opp
igjen og ned i riktig felt, men det var ikke mulig da biler fra venstre felt kjørte inn på
fergen og de ble stående å vente i høyre felt. Da klager skulle kjøre opp igjen vinket en
ansatt de om bord på fergen og han må ha sett at klager kom fra feil felt. 

Reisefølge har kjørt andre fergestrekninger hvor bilnummer blir skannet og alt er i orden.
Etter en stund kom det to billettører bort til klager og sa at de ikke hadde betalt billett.
Det ble spurt om de kunne betalte til de, men fikk beskjed om at det ikke var mulig å
gjøre på fergen. Klager mottok et gebyr på kroner 2100. 

Klager krever at gebyret på kroner 2100 frafalles.

Tjenesteyterne har i det vesentlige anført
Torghatten Nord har anført at det er den reisende selv som er ansvarlig for å passere
registreringspunktet korrekt og ha gyldig elektronisk betalingsmedium (AutoPASS-brikke
eller skiltgjenkjenning), etter "Forskrift om transport med ferje".

Viser til LOV OM VEGTRAFIKK § 5 "Enhver skal være oppmerksom på offentlig trafikkskilt,
signal og oppmerking og skal rette seg etter de forbud og påbud som gis på denne
måte."

Torghatten Nord opprettholder utstedt tilleggstakst.

Sentral Tjenesteleverandør for ferje (STL)/AutoPASS for ferje v/Skyttel AS har ikke
myndighet til å behandle klagesaker på tilleggstakst. Alle vedtak vedrørende dette må tas
av ferjeoperatør, i dette tilfellet Torghatten Nord. STL håndterer kun det praktiske rundt
betaling av tilleggstakst. Vi har således ingen innspill i saken.

Nemnda bemerker

Nemnda viser til at det er den reisendes ansvar å ha gyldig betalingsmedium, herunder
AutoPASS-brikke ved passering.

Det følger av AutoPASS regulativet ferge Pkt.10 at reisende som ved kontroll har unnlatt
å betale eller registrere med brikke kan avkreves en tilleggstakst på 2100 pr kjøretøy.
Klager kjørte i høyre felt, og det er klar merking på veien at E39 er venstre fil, som tar deg
gjennom AutoPASS. Etter nemndas syn er det godt merket på stedet hvor man skal kjøre,
og AutoPASS-systemet er godt synlig.

Torghatten har en fast praksis om at dersom kunden ved ombordkjøring forklarer til
personalet at den har kjørt feil, vil det ikke bli ilagt tilleggstakst. Det er ikke opplysninger
om at dette ble gjort i dette tilfellet.

Det var således grunnlag for gebyr.

Vedtak

Transportklagenemnda sjø finner ikke å anbefale at klager gis medhold