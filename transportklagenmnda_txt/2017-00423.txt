Vedtak i Pakkereisenemnda

Sammendrag

Krav om refusjon av utgifter til transfer.

Dato
21.04.2017

Saksnummer
2017-00423

Tjenesteytere
Reisegiganten AS

Klager har i det vesentlige anført

Klager bestilte reise til London for 4 personer med fly, rom på Best Western Mornington
Hotel Hyde Park og transfer i perioden 08.02.2017 - 13.02.2017. Totalpris kr. 15.000.

Klager hadde forhåndsbestilt og betalt for transfer fra London Stansted Airport til
hotellet tur/retur på kr. 2.108, men ble krevet for kontant betaling ved avreisen fra
hotellet til flyplassen den 13.02.2017.

Klager krever å få refundert transferutgiftene på kr. 1.065 som de måtte betale til Plaza
Chauffeur Cars Ltd.

Det vises for øvrig til korrespondanse fra klager.

Tjenesteyterne har i det vesentlige anført
På klagers voucher fremgår det at Reisegigantens transferleverandør er London Travelin.
Da sjåføren kom til hotellet for å hente klager ved hjemreisen, fikk han beskjed om at de
allerede hadde reist. 

Klager skriver at transportfirmaet het Plaza Chauffeur Cars Ltd. Dette selskapet er
ikke Reisegigantens samarbeidspartner og det var derfor klager selv måtte betale for
transferen.  

Reisegiganten anfører at  Plaza Chauffeur Cars Ltd. ikke kan være den samme
leverandøren som tok imot klager på flyplassen ved ankomst . 

London Travelin ønsker ikke å utbetale kompensasjon. 

Det vises for øvrig til korrespondanse fra Reisegiganten AS.

Nemnda bemerker

I medhold av Alminnelige vilkår for pakkereiser punkt 1, anses avtalen mellom partene
inngått ved bekreftet bestilling. 
I medhold av punkt 2 omfatter avtalen pakkereisen slik den fremgår av bestilling og
bekreftelse og reisebevis eller lignende dokument. 

Klageren bestilte reise til London med fly, hotell og transfer mellom flyplass og hotell
begge veier. Det fremgår av vedlagt voucher at transferselskapet var London Travelin.

En bil fra selskapet London Travelin møtte opp utenfor hotellet fire timer før flyavgang,
slik det fremgår av voucheren.  At sjåføren møtte opp er  underbygget av en kopi av GPS-
tracking av kjøretøyet.  Sjåføren fikk opplyst av hotellet at klageren allerede hadde reist
med en sjåfør og bil fra et annet selskap.

Nemnda finner etter dette å måtte legge til grunn at klageren reiste fra hotellet i en bil
fra et annet selskap enn det som var forhåndsbetalt.  Nemnda kan etter dette ikke se at
klageren har krav på å få erstattet de utgiftene dette medførte, i det en slik feil ikke kan
lastes arrangøren.

Vedtak

Pakkereisenemnda finner ikke  å kunne anbefale at klageren gis erstatning for
ekstrautgifter til transfer fra London til flyplassen.