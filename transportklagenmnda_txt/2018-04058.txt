Vedtak i Transportklagenemnda - Fly

Sammendrag

Krav om standardkompensasjon ved kansellering.

Dato
25.09.2019

Saksnummer
2018-04058

Tjenesteytere
Norwegian Air Shuttle

Klager har i det vesentlige anført

Norwegians flyvning DY1336 fra Stavanger (SVG) til London - Gatwick (LGW) 27. juli 2018
ble kansellert. Klager ble booket om til samme flyvning, DY1336 29. juli. Som følge av
kanselleringen har klager fremsatt krav om standardkompensasjon i henhold til EU-
forordning 261/2004 på 250 euro.

Tjenesteyterne har i det vesentlige anført
Norwegians flyvning DY1336 fra Stavanger til London - Gatwick 27. juli 2018 ble
kansellert. Kanselleringen skyldtes nødvendig hvile for selskapets personale. 

Alle passasjerene ble informert om kanselleringen, og ble tilbudt omruting eller refusjon
av billetten. 

Norwegian har anført at de ovennevnte forhold utgjør en slik ekstraordinær
omstendighet som fritar flyselskapene for sitt erstatningsansvar etter EU-forordning
261/2004, og at forsinkelsen ikke kunne vært unngått selv om alle rimelige tiltak ble
truffet. Selskapet har på dette grunnlag avvist klagers krav om standardkompensasjon.

Nemnda bemerker

Norwegians flyvning DY1336 fra Stavanger til London - Gatwick 27. juli 2018 ble
kansellert. Det er opplyst at kanselleringen skyldtes nødvendig hvile for selskapets
personale. 

Kansellering gir rett til standarderstatning med mindre flyselskapet godtgjør at
innstillingen skyldes ekstraordinære omstendigheter som ikke kunne vært unngått selv
om alle rimelige tiltak var truffet, jf. EU-forordning 261/2004 artikkel 5. 

Det fremgår av dokumentasjonen at personalet var "unfit due to long day".
Forsinkelseskoden i movement log er AE, Air trafic flow management due to
RESTRICTION AT DESTINATION AIRPORT, airport and/or runway closed due to
obstruction, industrial action, staff shortage, political unrest, noise abatement, night
curfew, special flights.

Denne type restriksjoner kan ikke flyselskapet påvirke. Nemnda mener at restriksjonene
ved flyplassen som førte til forsinkelser, som igjen førte til at personalet måtte hvile,
i dette tilfellet må anses som ekstraordinære omstendigheter. De ekstraordinære
omstendighetene kunne ikke vært unngått eller overvunnet, til tross for at alle rimelige
tiltak var truffet.

Nemnda mener på denne bakgrunn at klager ikke har krav på standarderstatning etter
forordningen.

Vedtak

Transportklagenemnda - fly anbefaler ikke at klager gis medhold.