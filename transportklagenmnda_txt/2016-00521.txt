Vedtak i Transportklagenemnda - Fly

Sammendrag

Krav om standarderstatning grunnet forsinkelse.

Dato
14.03.2017

Saksnummer
2016-00521

Tjenesteytere
Ryanair

Klager har i det vesentlige anført

Klager skulle reise fra Torp til London Stansted den 23. desember 2015 kl. 15:10 med
flight FR33. Avgangen ble forsinket slik at han mistet sin videreforbindelse med buss fra
Stansted. Han mistet også endel kundeavtaler denne dagen.

Klager stiller seg sterkt kritisk til at Ryanair bruker Oslo som stedsnavn på Torp, og han
spør om Ryanair er klar over hvor langt det er fra Oslo til Torp.

Klager krever standarderstatning 250 euro i henhold til EU-forordning 261/2004. 

Det vises for øvrig til klagers brev.

Tjenesteyterne har i det vesentlige anført
Ryanair beklager at FR33 ble forsinket 111 minutter. 

Hendelsen er ikke kompensasjonsberettiget i henhold til EU-forordning 261/2004 da
forsinkelsen var under tre timer. 

Ryanair kan ikke imøtekomme klagers krav.

Nemnda bemerker

Forsinkelse som medfører at passasjeren kommer mer enn tre timer forsinket frem til
det endelige bestemmelsesstedet, gir rett til erstatning med mindre flyselskapet godtgjør
at forsinkelsen skyldes ekstraordinære omstendigheter som ikke kunne vært unngått
selv om alle rimelige tiltak var truffet, jf EU-forordning 261 / 2004 artikkel 5, 6 og 7, jf EU-
domstolens avgjørelser i sak Sturgeon-Condor av 19.11.2009 (C-402/07) og i sak Nelson
med flere av 23.10. 2012 (C-581/10).

Ettersom klagerens flygning ble forsinket med 111 minutter, det vil si med mindre enn to
timer, er han ikke berettiget erstatning.

Vedtak

Transportklagenemnda - fly anbefaler ikke at klageren gis medhold.