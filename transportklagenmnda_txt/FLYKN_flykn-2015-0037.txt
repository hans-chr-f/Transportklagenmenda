Vedtak i Transportklagenemnda - Fly

Sammendrag

Krav om erstatning for tapt bagasje.

Dato
02.10.2015

Saksnummer
0037/15F

Tjenesteyter
Air Berlin

Klager har i det vesentlige anført:

Klager reiste fra Oslo til Miami via Berlin den 29. september 2014. Da klager ankom Miami var
hans kones koffert ikke ankommet. Hun måtte kjøpe inn klær og nødvendig utstyr. Da hun
mottok kofferten to dager senere var deler av innholdet stjålet.

Klager krever erstatning for forsinket og tapt bagasje, USD 1190,56, samt kroner 7&nbsp;295.

Det vises for øvrig til klagers brev.

Air Berlin har ikke avgitt uttalelse til klager eller til nemnda.

Nemnda bemerker:

Før saken behandles i nemnda, skal partene gis mulighet til å uttale seg om både faktiske og
rettslige sider av saken. Dersom partene ikke benytter seg av sin adgang til å uttale seg, kan
nemnda likevel treffe vedtak på grunnlag av de opplysninger som er fremkommet tidligere i
saken, jf. transportklagenemndforskriften § 5-3.

Klagen er forelagt Air Berlin ved nemndas e-post av 22. januar 2105 med frist til 5. mars 2015
for eventuelle bemerkninger. I e-posten opplyses det bl.a. om at flyselskapet har bevisbyrden
ved påberopelse av ekstraordinære omstendigheter som kan gi grunnlag for fritak for ansvar.
Det fremgår videre at nemnda vil legge passasjerens opplysninger til grunn dersom disse
ikke imøtegås av flyselskapet. Det blir også opplyst at saken vil bli forelagt nemnda selv om
flyselskapet ikke avgir uttalelse.

Air Berlin har ikke avgitt uttalelse til nemnda. Nemndas avgjørelse treffes på bakgrunn av de
foreliggende opplysninger.

Nemnda legger på bakgrunn av de foreliggende opplysninger til grunn at klagernes koffert
kom to dager forsinket frem. Deler av innholdet ble da stjålet.

Blir reisegods skadet eller går det helt eller delvis tapt, er flyselskapet ansvarlig såfremt
hendelsen som har forårsaket skaden er inntruffet på flyet eller mens godset var i
flyselskapets varetekt, jf. Luftfartsloven § 10-18 / Montreal-konvensjonen artikkel17 nr. 2.

Grensen for flyselskapets ansvar er satt til 1&nbsp;131 SDR ( ca. 12&nbsp;600 NOK) for hver
passasjer, jf. forskrift om fraktførers skadeansvar av 6. januar 2011.

Nemnda anbefaler at Air Berlin erstatter klagers tap.

Vedtak:

Transportklagenemnda-fly anbefaler at Air Berlin erstatter klagers tap begrenset oppad til SDR
1&nbsp;131.

Vedtaket var enstemmig.