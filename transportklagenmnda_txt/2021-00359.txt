Vedtak i Pakkereisenemnda

Sammendrag

Krav om refusjon av reisens pris ved kansellering grunnet Covid-19.

Dato
17.03.2021

Saksnummer
2021-00359

Tjenesteytere
STS Alpereiser

Klager har i det vesentlige anført

Klagen gjelder en pakkereise for 4 personer til Bad Gastein, Østerrike i perioden
06.03.2021 - 13.03.2021. Totalpris 24 880 kroner.

Det ble gitt beskjed om kansellering den 02.02.2021 klokken 11:34. Reisen ble kansellert
grunnet Covid-19. Klager ble ikke gitt informasjon om sine rettigheter i forbindelse med
kanselleringen

Klager anfører at de ikke anser dette som en avbestilling eller ombooking da STS
Alpereiser har kansellert turen. STS Alpereiser har følgelig ikke levert tjenesten klager har
kjøpt.

Klager bemerker at de særskilte vilkårene spesifisert i bestillingsbekreftelsen nevner
avbestilling og ombooking, men STS Alpereiser har valgt å kansellere
reisen, og det nevnes ikke i de særskilte vilkårene. 

Klager viser videre til e-post mottatt 19. mars 2020 der følgende skrives om kansellering:
"Vi har resegaranti på våra resor, skulle resan inte bli genomförd kommer den
återbetalas".

Klagers krav: Refusjon av innbetalte beløp.

Klager har ikke søkt om dekning/erstatning fra andre.

Det vises for øvrig til korrespondanse fra klager.

Tjenesteyterne har i det vesentlige anført

STS Alpereiser anfører at vanlige avbestillingsvilkår ikke gjelder på dette tilbudet, og at en
avbestilling eller ombooking ikke gir rett til tilbakebetaling.
Følgende fremgår på klagers billett: "Våre vanlige avbestillingsvilkår gjelder ikke på
bestillinger knyttet til dette spesialtilbudet. En avbestilling og eller ombooking gir ikke rett
til tilbakebetaling."

STS Alpereiser skriver at da klager aksepterte deres spesialtilbud, så aksepterte han også
de spesielle vilkårene knyttet til bestillingen. 

STS Alpereiser kan ikke etterkomme klagers krav om refusjon av reisens pris, men
anfører at klager kan ombooke reisen til vinteren 2021/2022. 

Det vises for øvrig til korrespondanse fra STS Alpereiser.

Nemnda bemerker

Klagen gjelder en pakkereise for 4 personer til Bad Gastein, Østerrike i perioden
06.03.2021-13.03.2021. Totalpris 24 880 kroner. Klagers krav refusjon av innbetalt beløp. 

Reisen ble kansellert av tjenesteyter den 02.02.2021 klokken 11:34 grunnet Covid-19.
Slik nemnda vurdere det har tjenesteyter kansellert den aktuelle reisen i medhold av
pakkereiseloven § 23 annet ledd. Det følger da av pakkereiseloven § 24 at innbetalt
beløp skal refunderes. Pakkereisenemnda anbefaler at klager gis medhold slik at han
får refundert sitt innbetalte beløp. Det påløper forsinkelsesrente fra 14 dager etter
kanselleringstidspunktet. Nemnda anbefaler at utbetalingen skjer senest innen 14 dager
etter mottagelse av vedtaket.

Vedtak

Pakkereisenemnda anbefaler at klage gis medhold.