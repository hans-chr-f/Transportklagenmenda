Vedtak i Transportklagenemnda - Fly

Sammendrag

Krav om standarderstatning grunnet kanselleringer.

Dato
12.02.2019

Saksnummer
2018-00891

Tjenesteytere
SAS

Klager har i det vesentlige anført

Klager med reisefølge (tilsammen to personer) skulle reise t/r Stavanger - London 1. - 2.
mars 2018 på følgende reiserute:

SK4629 SVG LON 01MAR 09.05 10.10
SK4630 LON SVG 02MAR 12.05 14.55

Begge flyvningene ble kansellert, og klager med reisefølge ble booket om via Oslo begge
veier og ankom London og Stavanger mer enn tre timer forsinket.

Klager stiller seg undrende til SAS' forklaring om at vær var årsaken til kanselleringene,
da det var fullt mulig å fly via Oslo.

Klager krever standarderstatning 250 euro per person for hver av hendelsene, tilsammen
1 000 euro.

Tjenesteyterne har i det vesentlige anført
SK4629 og SK4630 ble innstilt på grunn av værforhold og restriksjoner på Heathrow.
SAS ble pålagt av flyplassmyndighetene til å kansellere 25 % av trafikken sin til London
Heathrow grunnet ugunstige værmeldinger. SAS viser til fremlagt dokumentasjon. 

Klagerne ble booket om til følgende reiseruter:

Utreise:
SK4818 01MAR SVGOSL 1025 1115
SK 885  01MAR OSLLHR  1310 1435.

Retur:

SK 886  02MAR LHROSL 1535 1845
SK4847 02MAR OSLSVG 1935 2030

Hendelsene er ikke kompensasjonsberettiget da årsaken var ekstraordinære
omstendigheter utenfor SAS' kontroll. 

SAS kan ikke imøtekomme klagers krav.

Nemnda bemerker

Kansellering gir passasjeren rett til standarderstatning med mindre flyselskapet godtgjør
at innstillingen skyldtes ekstraordinære omstendigheter som ikke kunne vært unngått
selv om alle rimelige tiltak var truffet, jf EU-forordning 261/2004 artiklene 5 og 7.

Flyselskapet SAS har fremlagt dokumentasjon med beskrivelse av hendelsen som
opplyser at forsinkelsen skyldtes restriksjoner fra flygeledelsen på Heathrow, som følge
av ugunstige værmeldinger. SAS agerte på instruks fra tårnet.  

Slik nemnda ser det har flyselskapet godtgjort at verken forsinkelsen eller de
ekstraordinære omstendighetene kunne vært unngått selv om alle rimelige tiltak
var truffet; Forsinkelsen skyldtes at SAS fulgte pålegg fra  ATC - Air Traffic Control.
Dette pålegget hadde ikke flyselskapet kontroll over. Klager har etter dette ikke rett til
erstatning.

Vedtak

Transportklagenemnda - fly anbefaler ikke at klager gis medhold.