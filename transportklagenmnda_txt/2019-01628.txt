Vedtak i Transportklagenemnda
- Kollektivreiser

Sammendrag

Krav om refusjon av utgift til taxi. Trikken gikk før oppsatt rutetid.

Dato
08.10.2019

Saksnummer
2019-01628

Tjenesteytere
Ruter

Klager har i det vesentlige anført

Klager skulle reise fra Stensgata til Forskningsparken 7. april 2019 med trikken som
hadde planlagt avgang kl. 22.44. Han har anført at trikken gikk før oppsatt rutetid, og at
han derfor måtte ta taxi. Han har på denne bakgrunn fremsatt krav om refusjon av sine
utgifter til taxi til kroner 467,

Tjenesteyterne har i det vesentlige anført
Ruter har anført at reisegarantien gjelder ved forsinkelser på mer enn 20 minutter.
Klager mener at trikken han skulle ta gikk før oppsatt rutetid. 

Ifølge Ruters logger stemmer ikke dette.  Trikken hadde planlagt  avgang fra Stensgata kl.
22:44. Ifølge Ruters logger kjørte trikken derfra kl. 22:51.26. 

På bakgrunn av det ovennevnte har Ruter avvist klagers krav om refusjon av utgifter til
taxi.

Nemnda bemerker

Klager krever erstattet utgift til taxi da han hevder at trikken fra Stensgata til
Forskningsparken den 7. april 2019 som skulle gå kl. 22.44, gikk før oppsatt rutetid. 

Ifølge Ruters reisegaranti kan utgifter til alternativ transport refunderes ved forsinkelser
på mer enn 20 minutter. 

Nemnda viser til opplysninger fra Ruters sanntidssystem som viser at trikken med
avgang 22.44, gikk derfra 22.51.26, dvs. vel 7 minutter forsinket. Dette er en forsinkelse
som ikke gir rettigheter etter reisegarantiordningen. 

Nemnda viser for øvrig til opplysninger fra Ruter om at den foregående trikken som
hadde planlagt avgang kl. 22.34, var vel 9 minutter forsinket og gikk fra Stensgata like før
22.44.   

Nemnda kan på denne bakgrunn ikke se at det er grunnlag for å anbefale at det gis
refusjon for taxiutgifter.

Vedtak

Transportklagenemnda Kollektivtransport finner ikke å kunne anbefale at klager gis
medhold