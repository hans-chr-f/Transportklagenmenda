Vedtak i Transportklagenemnda
- Kollektivreiser

Sammendrag

Ilagt gebyr for manglende eller ufullstendig billett

Dato
08.05.2017

Saksnummer
2017-00609

Tjenesteytere
Ruter

Klager har i det vesentlige anført

Klager tok den 31. januar tok T-banen fra Montebello til Majorstuen. Klager kjøpte billett
før hun gitt ombord på T-banen. På klagers Samsung mobil stod det 3 minutter og 40
sekunder nedtelling. Da klager viste sin billett til kontrolløren var det ett minutt igjen av
nedtellingen. Klager ble likevel ilagt gebyr. Klager viser til at en eldre mann, som var i
samme situasjon som klager ikke ble ilagt gebyr. 

Klager hadde gyldig billett og krever gebyret refundert.

Tjenesteyterne har i det vesentlige anført
Viser til henvendelse fra klager angående gebyr hun ble ilagt på T-banen den 31.januar
17. Gebyret er skrevet ut kl. 11:33. Kontrollørene gikk på T-banen ved Bekkestua stasjon,
i følge sanntid så gikk T-banen fra Bekkestua kl 11:24:34, og i følge kontrollørens notat så
satt klager allerede på T-banen da de kom på. Klager husket ikke hvilken stasjon hun kom
på. Klagers billett ble kjøpt 11:31:18, altså lenge etter at kontrollørene hadde kommet på
T-banen. Billetten må være kjøpt og bekreftet før du går om bord, i dette tilfellet mener
Ruter at billetten er kjøpt lenge etter at klager kom om bord på T-banen. 

Ruter ser derfor ingen grunn til å endret sitt standpunkt i denne saken.

Nemnda bemerker

Klager kunne ved kontroll på T-banen mellom Bekkestua og Majorstua den 31. januar
2017 ikke vise gyldig billett og ble ilagt gebyr.  

Det fremgår av Ruters reisevilkår pkt 3 at den reisende skal ha gyldig billett ved
påstigning og må kunne vise billetten under reisen. Av reisevilkårene pkt. 6.2 går det
fram at reisende som ved kontroll ikke viser gyldig billett plikter å betale tilleggsavgift.

Bestemmelsen er objektiv. Gebyr kan således ilegges selv om passasjeren ikke har
opptrådt klanderverdig. 

Nemnda legger til grunn Ruters opplysning om at kontrollørene kom på T-banen på
Bekkestua kl. 11.24.24 og at klager da allerede satt på T-banen. Ved kontrollen kunne
klager ikke huske hvilken stasjon hun gikk på T-banetoget. Ruters tilsvar er sendt klager,
men hun har ikke gitt kommentarer. 

Nemnda viser til at klagers billett er registrert kjøpt kl. 11.31.18 dvs. lang tid etter at
kontrollen startet. 

Nemnda finner ikke grunnlag for å anbefale at gebyret frafalles.

Vedtak

Transportklagenemnda Kollektivtransport finner ikke å kunne anbefale at klager gis
medhold.