Vedtak i Pakkereisenemnda

Sammendrag

Saken gjelder standard på ballkong på Mallorca.

Dato
14.03.2012

Saksnummer
224/11

Tjenesteyter
Ving Norge AS

Klager: X

Turarrangør: Ving Norge AS

Antall reisende: 2

Reisens pris: Kr. 12.730

Saken gjelder:

Saken gjelder standard på ballkong på Mallorca.

Klager anfører at de bestilte en 2-roms leilighet med stor balkong. Det viste seg at det
som var kalt balkong bare var en liten inngang til leiligheten med et bord.

Dette var på baksiden og det var ingen ballkong på forsiden. Alle gjester i samme etasje måtte
passere denne entreinngangen på vei til basseng og resepsjon.

Ving har anført at klager fikk det som var bestilt. De store balkongene har samme
bredde som de andre balkongene, men har større dybde. Ballkongene er på henholdsvis
8,7 og 7 kvm.

Nemnda bemerker:

Klagenemnda vil bemerke at reisebeviset viser at det er bestilt stor balkong og
rapporten fra Vings stedlige representant viser at klager har fått det som på dette
hotellet er betegnet som stor ballkong.

Det synes som den egentlige årsak til klagers misnøye er at leilighetens og ballkongens
beliggenhet ved enden i denne etasjen er slik at alle som har leilighet bortenfor må passere
rett utenfor ballkongen med et innsyn som kan oppleves som ubehagelig. Klager fikk dermed
ikke den fred og ro som de hadde ønsket seg når de skulle spise frokost eller sitte og lese på
kveldstid.

Klagenemnda har forståelse for at leilighetens og ballkongens plassering var uheldig og at det
kunne være sjenerende med de som passerte rett utenfor, men kan ikke se at leiligheten i seg
selv avviker fra det de har bestilt.

Vedtak:

Reklamasjonsnemnda for pakkereiser kan ikke anbefale at det gis prisavslag.

Vedtaket var enstemmig.

Nemnda hadde slik sammensetning ved behandling av saken:

Lagdommer Svein Dahl, Formann

Pål Martin Andersen, Forbrukerrådet

Elise Korsvik, Forbrukerrådet

Mette Lindgren, Apollo Reiser AS

Hanne Åsell, Star Tour AS.