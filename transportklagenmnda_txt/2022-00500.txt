Vedtak i Transportklagenemnda - Fly

Sammendrag

Krav om refusjon av utgifter som følge av for kort tid mellom flybytter.

Dato
16.06.2022

Saksnummer
2022-00500

Tjenesteytere
SAS

Klager har i det vesentlige anført

Klager skulle reise fra San Jose, (Costa Rica) til Oslo via Miami og Stockholm den 28.
januar 2022. Klager ankom Miami kl. 13:44 , og skulle reise videre til Stockholm kl. 16:05.

Det viste seg å være for kort tid mellom ankomst og avgang i Miami, og klager rakk ikke
sin videreforbindelse. Klager ble booket om av SAS til videre reise dagen etter og fikk i
den forbindelse ekstra utgifter til hotell, transport samt mat og drikke. 

Klager har mottatt standarderstatning på 600 EUR samt et standarisert beløp på 300 EUR
som dekning for påløpte ekstra utgifter. 

Klager anfører at som følge av SAS' feil med for kort tid mellom ankomst Miami og
videre avgang til Stockholm ble hun påført ekstra utgifter til totalt 4 642 NOK. Dette
er kostnader klager aldri ville hatt dersom reisen hadde kunne blitt gjennomført som
planlagt. Klager mener derfor at SAS bør dekke påførte utgifter fullt ut, og krever at
flyselskapet refunderer de 1608 NOK som gjenstår.

Tjenesteyterne har i det vesentlige anført
SAS har tross oppfordring ikke fremmet tilsvar for nemnda.

Nemnda bemerker

SAS har ikke avgitt uttalelse til nemnda. Overfor klager har flyselskapet imøtekommet
krav om standarderstatning 600 EUR, samt refusjon av ekstra utgifter til mat og hotell
med 300 EUR.

Når det gjelder kostnader til mat, transport og hotell i forbindelse med omrutingen, kan
passasjeren ha rett på refusjon av dette i henhold til forpleiningsreglene i EU-forordning
261/2004 artikkel 9. Klagers rett på refusjon av forpleiningsutgifter er avgrenset til hva
som var «nødvendige, passende og rimelige» ut fra ventetidens lengde. Dette følger av
dom fra EU-domstolen i sak C-12/11 McDonagh avsnitt 51.

Nemnda mener at forpleiningsutgiftene i dette tilfellet må anses som nødvendig og
rimelig i forbindelse med klagers uplanlagte overnatting i Miami, og bør derfor dekkes av
SAS.

Vedtak

Transportklagenemnda anbefaler at SAS refunderer gjenstående utgifter til forpleining
pålydende 1608 NOK.