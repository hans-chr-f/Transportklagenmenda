Vedtak i Pakkereisenemnda

Sammendrag

Reise til Sorrento, 11-19 september 2010. Krav om prisavslag grunnet diverse mangler.

Dato
26.09.2011

Saksnummer
20/11

Tjenesteyter
Tide Reiser AS

Sakens dokumenter ble lagt frem.

Klager: X

Turarrangør: Tide Reiser AS

Antall reisende: 2

Reisens pris: 29.300

Saken gjelder:

Reise til Sorrento, 11-19 september 2010. Krav om prisavslag grunnet diverse mangler.

Klager har i det vesentlige anført:

Reisen svarte ikke til forventningene og det som var lovet på forhånd.

Hotellene, maten, utfluktene med videre var mangelfulle. Om detaljer vises til klagernes brev.

Klagerne krever et prisavslag på kr 8.800, tilsvarende 30 % av reisens pris.

Tide Reiser har i det vesentlige anført:

Klager har fått reise i henhold til det avtalte. Etter en total gjennomgang mener

Tide Reiser det ikke er grunnlag for kompensasjon.

Tindereiser ser imidlertid at saksbehandlingen har tatt for lang tid og ønsker derfor å gi en
kompensasjon på totalt 3.000 kr.

Det vises for øvrig til Tide Reisers brev.

Nemnda bemerker:

Pakkereisen er mangelfull når den avviker fra det som er avtalt eller forutsatt i avtalen, jf.
pakkereiseloven § 6-1. Avvik fra det avtalte regnes likevel ikke som en mangel dersom de er av
mindre betydning og er av det slag kunden må regne med kan inntreffe fra tid til annen.

Avtalen omfatter pakkereisen slik den fremkommer av bestilling og bekreftelse, opplysninger
inntatt i turarrangørs katalog m.v., jf. alminnelige vilkår for pakkereiser pkt. 2.

Mangler gir grunnlag for et forholdsmessig prisavslag med mindre de avhjelpes innen rimelig
tid og uten vesentlige ulemper for de reisende, jf. pakkereiseloven § 6-2.

Nemnda er etter en samlet vurdering av saken av den oppfatning at klager i det vesentlige
har fått reise i henhold til det avtalte, og at det ikke er grunnlag for prisavslag ut over det Tide
Reise har tilbudt. Beløpet anbefales utbetalt dersom det ikke allerede er gjort.

Vedtak:

Reklamasjonsnemnda for pakkereiser finner ikke å kunne anbefaleprisavslag ut over det Tide
Reiser har tilbudt.

Vedtaket var enstemmig.

Nemnda hadde slik sammensetning ved behandling av saken:

Lagdommer Einar Kaspersen, Formann

Pål Martin Andersen, Forbrukerrådet

Silje Østby Jystad, Forbrukerrådet

Eva Pettersen, Ving Norge AS

Vigdis Lund Eriksen, Star Tour AS