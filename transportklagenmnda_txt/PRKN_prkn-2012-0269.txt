Vedtak i Pakkereisenemnda

Sammendrag

Saken gjelder overbooking, Bulgaria.

Dato
21.05.2013

Saksnummer
269/12

Tjenesteyter
Ving Norge AS

Sakens dokumenter ble lagt frem.

Klager: X

Turarrangør: Ving Norge AS

Antall reisende: 4

Reisens pris: 33.820,-

Saken gjelder:

Saken gjelder overbooking, Bulgaria.

Klager anfører at da de ankom reisemålet, fikk de vite at det hotellet de hadde bestilt,
Vista Mar, var overbooket. De to første nettene ble de da innkvartert på Metropol. Der
var det lekkasje i taket på badet. Dette utsatte dem for livsfare på grunn av faren for
kortslutning og eksplosjon. Han krever enten nytt opphold i en uke på Vista Mar eller
kr.37.077,50.

Ving har tilbudt kr.4.000,- i kompensasjon. De har beklaget overbookingen og har
opplyst at Metropol, hvor klager bodde de to første døgnene, ikke inngår i Vings vanlige
program og har en litt lavere standard enn Vista Mar.

Ving anfører at lekkasjen ikke medførte noen livsfarlig situasjon.

Nemnda bemerker:

En pakkereise er mangelfull hvis den avviker fra det som er avtalt eller forutsatt i avtalen, jf.
pakkereiseloven § 6-1. Mangler kan gi grunnlag for prisavslag.

Når det bestilte hotellet er overbooket, foreligger det en mangel i pakkereiselovens
forstand. Selv om den ble avhjulpet ved annen innkvartering i 2 dager, har klager krav på
kompensasjon. Det må i den forbindelse også legges vekt på at det alternative hotellet
hadde en lavere standard og hadde mangler ved at det var lekkasje i taket på badet.
Reklamasjonsnemnda finner at kompensasjon bør settes til kr.5.000,-

Vedtak:

Reklamasjonsnemnda anbefaler at det gir kr 5.000,- i prisavslag inkludert de 4.000,- som er
tilbudt.

Vedtaket var enstemmig.