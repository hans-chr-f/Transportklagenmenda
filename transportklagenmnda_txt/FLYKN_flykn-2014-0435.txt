Vedtak i Transportklagenemnda - Fly

Sammendrag

Krav om erstatning for tapt bagasje.

Dato
17.03.2015

Saksnummer
435/14F

Tjenesteyter
Norwegian Air Shuttle ASA

Krav om erstatning for tapt bagasje.

Klager har i det vesentlige anført:

Klager reiste fra Oslo til Haugesund den 18. november 2014 med DY186. Da hun ankom
Haugesund var bagasjen borte.

Klager krever refusjon av tapt bagasje, kroner 32 050.

Det vises for øvrig til klagers brev.

Norwegian har i det vesentlige anført:

Som passasjer plikter man å rapportere tapt bagasje ved ankomst eller innen 7 dager. Først
den 26. november meldte klager fra om tapt bagasje, hele 8 dager etter ankomst. Klager har
ikke fremlagt bagasje-tag eller kvittering for at bagasjen ble meldt savnet. Ovennevnte har
gjort det svært vanskelig for Norwegian å lokalisere hennes bagasje.

Med mindre klager kan dokumentere at hennes bagasje var sjekket inn på DY186, eller at hun
har meldt bagasjen savnet, kan Norwegian dessverre ikke imøtekomme hennes krav.

Nemnda bemerker:

Norwegian er i henhold til luftfartsloven § 10-18 ansvarlig for tap som følge av at innsjekket
bagasje blir skadd eller går helt eller delvis tapt som følge av hendelser under lufttransport.

Dersom bagasje går tapt, må klage fremsettes umiddelbart etter at tapet oppdages, og senest
innen syv dager. Klagen skal være skriftlig og overlevert eller sendt innen fristens utløp, jf.
luftfartsloven § 10-26 andre ledd. Det følger av luftfartsloven § 10-27 andre ledd at kravert
faller bort dersom klage ikke er fremsatt innen fristen, faller ethvert krav bort.

Skriftlig klage ble ikke sendt inn innen fristen. Klager har heller ikke fremvist bagasjetag som
viser at bagasjen ble sendt.

Nemnda finner etter dette ikke å kunne anbefale at klager gis medhold.

Vedtak:

Transportklagenemnda-fly finner ikke å kunne anbefale at klager gis medhold.

Vedtaket var enstemmig.