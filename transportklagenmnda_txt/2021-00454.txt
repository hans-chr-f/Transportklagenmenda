Vedtak i Transportklagenemnda - Fly

Sammendrag

Krav om refusjon av billetten.

Dato
17.11.2021

Saksnummer
2021-00454

Tjenesteytere
SAS

Klager har i det vesentlige anført

Klager skulle reie fra Bergen til Stockholm 24. mai 2020 da flyvningen ble kansellert.
Klager krever refusjon av billettene.

Tjenesteyterne har i det vesentlige anført
Klager med reisefølge har fremsatt krav om refusjon av billetter for reise med SK1482
den 24. mai 2020. Klager kansellerte reisen med SK1482 via SAS' hjemmeside den 1. mai,
og følgelig før flyvningen ble kansellert av SAS. Det vises her til vedlagt booking historikk
samt informasjon for når flyvningen ble kansellert av selskapet.

Klager hadde ikke-refunderbare billetter og SAS kan derfor ikke imøtekomme krav om
full refusjon av billettene. Derimot har klager krav på skatter og avgifter, og  har fått
refundert totalt BGP 31,80.

Nemnda bemerker

Det fremgår av sakens opplysninger og dokumentasjon at klager avbestilte reisen sin den
1. mai 2020.  På dette tidspunktet var ikke flyvningene i denne reservasjonen kansellert
fra flyselskapets side. SAS har fremlagt dokumentasjon som viser at SAS kansellerte
reisen den 14. mai 2020. For at EU-forordning 261/2004 kommer til anvendelse må ha en
bekreftet og gyldig
reservasjon på flyvningen jf. forordningens artikkel 3 punkt 2 bokstav a). I og med at
reisen ble avbestilt av klager før
flyvningene ble kansellert av SAS, forelå det ikke lenger noen bekreftet reservasjon på
flyvningene på kanselleringstidspunktet, og forordningen kommer ikke til anvendelse

Nemnda har forståelse for at klager finner det urettferdig å ikke motta refusjon for en
reise som ikke lot seg gjennomføre pga. covid-19. Men heller ikke flyselskapet har ansvar
eller kontroll over det som har inntruffet. I Kommisjonens veiledning pkt. 2.2 om covid-19
fremgår at flyforordningen ikke regulerer situasjonen der den reisende selv avlyser
reisen, og at det i disse tilfellene er de alminnelige billettvilkår og avtalelovens regler som
gjelder. En ikke-refunderbar billett gir derfor ikke grunnlag for refusjon i disse tilfellene
uansett om passasjeren har god grunn til å avlyse reisen.

Passasjer har rett på refusjon av refunderbare skatter og avgifter i dette tilfellet, noe SAS
allerede har utbetalt til klager. 

Nemnda anbefaler at klager ikke gis medhold.

Vedtak

Transportklagenemnda anbefaler at klager ikke gis medhold.