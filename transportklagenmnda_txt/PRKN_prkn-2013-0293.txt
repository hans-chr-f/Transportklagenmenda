Vedtak i Pakkereisenemnda

Sammendrag

Klageren hevder å ha blitt smittet av en reiseleder.

Dato
..

Saksnummer
293/13P

Tjenesteyter
Helsereiser

Klager: X

Turarrangør: Helsereiser

Reisemål: Spania, Alicante

Antall reisende: 1

Reisens pris: 11.100,-

Tidsrom: 110913 - 250913

Saken gjelder:

Klageren hevder å ha blitt smittet av en reiseleder.

Klageren kjøpte en tur av Helsereiser AS. Med på reisen var en kvinnelig reiseleder med
bronkitt/annen bakteriell- eller virusinfeksjon, som hostet hele tiden.

Hosten førte til at klageren ble smittet etter 4 dagers ferie.

Han hadde nøyaktig samme hoste som reiselederen.

Tilbake i Norge oppsøkte klageren lege, som konstaterte at han hadde lungebetennelse.
Klageren krever hele reisens kostende tilbakebetalt samt erstatning for tapt arbeidsfortjeneste
i 3 uker, til sammen kr 46.100,-.

Helsereiser har fått informasjon om at klageren tok medisin allerede på avreisedagen,
noe som vel kan bety at klageren hadde et virus eller en infeksjon i kroppen.
Arrangøren beklager at klageren ble syk, men som turarrangør kan Helsereiser ikke ta
ansvar for dette.

Nemnda bemerker:

Nemnda beklager at klageren ble syk under reisen, men kan ikke se at dette er noe
reisearrangøren kan lastes for. Ingen kan med sikkerhet si hva som fører til sykdom, og
arrangørens ansvar er begrenset til å sørge for at den reisende blir tilsett av lege hvis dette
er nødvendig og den reisende ikke er i stand til å sørge for dette selv, og for øvrig bistå med
praktisk tilrettelegging.

Det er ikke klaget over arrangørens håndtering av problemet på reisemålet.

Vedtak:

Reklamasjonsnemnda for pakkereiser kan ikke anbefale at det blir gitt noen kompensasjon i
dette tilfellet.

Vedtaket var enstemmig.