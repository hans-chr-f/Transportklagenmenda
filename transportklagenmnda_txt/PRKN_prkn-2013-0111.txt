Vedtak i Pakkereisenemnda

Sammendrag

Saken gjelder rundreise og båtferie i Tyrkia. Klager anfører at han var misfornøyd med
turen totalt sett og hele opplegget. Tilbudet var på kr.1.990,- per person for reise og
overnatting med frokost. Det fremgikk at en komfortpakke skulle koste kr.2.500,- og
dekke 12 middager og 6 lunsjer. Han ønsket i utgangspunktet ikke å bestille denne

fordi han visste at han kunne skaffe mat billigere. Guiden var bare opptatt av penger
og krevde kr.3.000,- for en VIP pakke. Skulle de få mat, måtte de kjøpe denne. Av

hensyn til sin søster, som han hadde invitert med på turen, kjøpte han pakken. Flere
ting ble endret underveis - bl.a fikk de hjemreise senere enn oppgitt og til Torp i stedet

for Gardermoen. Der var siste flybuss gått og de måtte ta taxi til Oslo. Totalt krever
klager en kompensasjon på kr.15.000,-. Oska Travel har vist til brosjyren og katalogen

og anfører at alle ytelser som er lover, er levert. Komfortpakken kostet som oppgitt
kr.2.500,- for 12 middager og 6 lunsjer. I tillegg kunne det kjøpes en annen lunsjpakke

for kr.500,- for 6 lunsjer under rundreisen. Det var tatt forbehold om endring av
flytider, men Oska Travel er enig i at det var en mangel ved reisen at klager fikk fly til

Torp. Dette beklages, og Oska er villig til å betale dokumenterte merutgifter for dette.

Dato
..

Saksnummer
111/13P

Tjenesteyter
Oska Travel AS

Sakens dokumenter ble lagt frem.

Klager: X

Turarrangør: Oska Travel AS

Reisemål: Istanbul - Vestre Tyrkia

Antall reisende: 2

Reisens pris: 10.400 nok.

Tidsrom: 260413 - 110513

Saken gjelder:

Saken gjelder rundreise og båtferie i Tyrkia.

Klager anfører at han var misfornøyd med turen totalt sett og hele opplegget.

Tilbudet var på kr.1.990,- per person for reise og overnatting med frokost.

Det fremgikk at en komfortpakke skulle koste kr.2.500,- og dekke 12 middager og 6 lunsjer.
Han ønsket i utgangspunktet ikke å bestille denne fordi han visste at han kunne skaffe mat
billigere. Guiden var bare opptatt av penger og krevde kr.3.000,-  for en VIP pakke. Skulle de få
mat, måtte de kjøpe denne.

Av hensyn til sin søster, som han hadde invitert med på turen, kjøpte han pakken. Flere
ting ble endret underveis - bl.a fikk de hjemreise senere enn oppgitt og til Torp i stedet for
Gardermoen. Der var siste flybuss gått og de måtte ta taxi til Oslo.

Totalt krever klager en kompensasjon på kr.15.000,-. Oska Travel har vist til brosjyren og
katalogen og anfører at alle ytelser som er lover, er levert.

Komfortpakken kostet som oppgitt kr.2.500,- for 12 middager og 6 lunsjer.

I tillegg kunne det kjøpes en annen lunsjpakke for kr.500,- for 6 lunsjer under rundreisen. Det
var tatt forbehold om endring av flytider, men Oska Travel er enig i at det var en mangel ved
reisen at klager fikk fly til Torp.

Dette beklages, og Oska er villig til å betale dokumenterte merutgifter for dette.

Nemnda bemerker:

En pakkereise er mangelfull hvis den avviker fra det som er avtalt eler forutsatt i avtalen, jf.
pakkereiseloven § 6-1. Opplysninger i kataloger og på nettet inngår som en del av avtalen.
Mangler kan gi grunnlag for prisavslag.

Nemnda legger til grunn at klager har betalt en «grunnpris» slik som oppgitt i
forhåndsinformasjonen. Han har på stedet også betalt kr.2.500,- per person for en
komfortpakke og kr.500,- for en annen lunsjpakke. Begge disse pakkene var såkalt «frivillige»,
men slik turopplegget har vært, kan frivilligheten lett oppfattes som illusorisk i og med at det
var vanskelig å delta på rundturen og i aktivitetene uten å kjøpe disse pakkene. Dette har også
fremgått av andre saker nemnda har hatt til behandling med dette opplegget fra Oska Travel.
Selv om det derfor kan stilles et spørsmålstegn ved markedsføringen og opplegget for disse
turene, må nemnda legge til grunn at Oska Travel har levert det som etter programmet skulle
være inkludert, og klager har selv valgt å kjøpe de aktuelle pakkene.

Etter avtalen mellom partene foreligger det derfor ingen mangel på dette punkt i
pakkereiselovens forstand. Etter avtalen skulle hjemreisen skje til

Gardermoen, men klager og hans søster fikk fly til Torp. Oska travel har sagt seg villig til å
dekke dokumenterte merutgifter for dette.

Nemnda legger til grunn at de vil dekke normale taxiutgifter Torp-Oslo selv om klager ikke i
dag kan fremlegge kvittering.

Vedtak:

Reklamasjonsnemnda for pakkereiser anbefaler at taxi utgifter Torp-Oslo refunderes.

Vedtaket var enstemmig.