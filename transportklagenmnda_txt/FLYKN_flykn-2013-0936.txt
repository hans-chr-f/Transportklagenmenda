Vedtak i Transportklagenemnda - Fly

Sammendrag

Krav om erstatning for tapt bagasje.

Dato
28.05.2014

Saksnummer
936/13F

Tjenesteyter
Norwegian Air Shuttle ASA

Klager har i det vesentlige anført:

Klager reiste fra Oslo til London t/r den 21. august med DY1302 og DY1307. Ved ankomst var
ikke klagers koffert ankommet.

Klager krever refusjon av tapt bagasje, til sammen kroner 8 470.

Det vises for øvrig til klagers brev.

Norwegian har i det vesentlige anført:

I forbindelse med utfylling av skjema som viser innholdet i klagers koffert, har klager oppgitt
uriktig informasjon. Klager ble blant annet spurt om hun har opplevd lignende saker tidligere
med Norwegian eller andre selskap. Her krysset klager av for nei.

I Norwegians system finnes dokumentasjon på at klager hadde en tilsvarende sak med
selskapet i 2008, noe klager unnlot å informere om da hun ble spurt.

Statistisk sett er det svært sjelden at innsjekket bagasje blir totalt borte. I saker hvor det blir
oppgitt uriktig informasjon vil flyselskapene vurdere politianmeldelse.

Norwegian kan ikke imøtekomme klagers krav.

Nemnda bemerker:

Norwegian er i henhold til luftfartsloven § 10-18 ansvarlig for tap som følge av at innsjekket
bagasje blir skadd eller går helt eller delvis tapt som følge av hendelser under lufttransport.

Nemnda forstår Norwegian slik at Norwegian bestrider at klagers bagasje har blitt borte.

Nemnda er av den oppfatning at saken reiser bevisspørsmål som vanskelig kan klarlegges
under saksbehandlingen, og at saken ikke egner seg for behandling i nemnda.

Saken blir etter dette å avvise, jf. transportklagenemndforsikriften § 6-2 bokstav d.

Vedtak:

Saken avvises.

Vedtaket var enstemmig.