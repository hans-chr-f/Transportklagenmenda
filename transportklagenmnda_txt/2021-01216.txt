Vedtak i Transportklagenemnda
- Kollektivreiser

Sammendrag

Krav om frafall av ilagt gebyr.

Dato
18.10.2021

Saksnummer
2021-01216

Tjenesteytere
Ruter

Klager har i det vesentlige anført

Klager har i klageskjema til Transportklagenemnda anført at han ikke ble stoppet i noen
billettkontroll den 16. juni 2021, og krever følgelig at gebyret han har mottatt purring på
frafalles.

Tjenesteyterne har i det vesentlige anført
Denne saken gjelder gebyr ilagt klager om bord på T-banelinje 5 den 16. juni 2021. Ruter
forholder seg til første henvendelse som ble mottatt fra klager den 17.06.2021, hvor
klager opplyser at han ble ilagt gebyr fordi han ikke var kjent med billettsystemet. Denne
henvendelsen er mottatt fra en e-postadresse hvor man kan se at fødselsdato stemmer,
samt at det er denne adressen som ble brukt ved registrert klagehenvendelse på det
forrige gebyret klager ble ilagt hos Ruter.

Det følger av Ruters reisevilkår, punkt 3 at Passasjeren skal:
b) ha gyldig billett ved påstigning på et transportmiddel eller ved inntreden i en
kontrollsone. Dette innebærer at elektronisk billett skal være aktivert på dette tidspunkt.

Ruter ser ingen grunn til frafall av dette gebyret.

Nemnda bemerker

Klager ble ilagt gebyr på T-banens stasjon Jernbanetorget 16.juni 2021 fordi han manglet
gyldig billett.

Det fremgår av Ruters transportvilkår punkt 3 bokstav b at den reisende plikter å ha
gyldig billett før ombordstigning eller før passering av kontrollsoner.

Det følger videre av punkt 6.2 første avsnitt at passasjerer som ved kontroll ikke kan vise
gyldig billett, vil bli ilagt gebyr. Bestemmelsen er objektiv. Gebyr kan således ilegges selv
om passasjeren ikke har opptrådt klanderverdig.

Klager kunne ikke vise gyldig billett og vilkårene for å ilegge gebyr var til stede. 

Klager har i innsendt klageskjema til Transportklagenemnda notert at han ikke har blitt
stoppet i noen billettkontroll. Ruter i sitt tilsvar til nemnda fremlagt loggført henvendelse
fra klager datert 17. juni 2021, hvor det er notert:

"Hei, igår fikk jeg kontrollgebyr fordi billetten min ikke var gyldig. jeg kjøper vanligvis
billett på telefonen men igår så slo telefonen min seg av så jeg måtte kjøpe
engangsbillett fra narvesen. jeg visste ikke at man måtte scanne den fordi jeg har alltid
kjøpt på telefonen, og det stod ingenting om at man må scanne den for å gjøre den
gyldig. så når billettkontroll kom så ga de meg gebyr uansett etter at jeg fortalte dem
historien. Jeg ønsker ikke å betale gebyret når jeg hadde allerede kjøpt billett."

Nemnda finner det på bakgrunn av dokumentasjon fremlagt av Ruter sannsynliggjort
at klager ble stoppet i kontroll på Jernbanetorget 16. juni 2021. Nemnda kan ikke se at
klager bør gis medhold i sitt krav.

Vedtak

Transportklagenemnda kan ikke anbefale at klager gis medhold i sitt krav.