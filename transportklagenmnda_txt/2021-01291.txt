Vedtak i Transportklagenemnda - Sjø

Sammendrag

Krav om frafall av gebyr.

Dato
29.10.2021

Saksnummer
2021-01291

Tjenesteytere
Torghatten Nord

Klager har i det vesentlige anført

Klager og medreisende reiste fra Halhjem – Sandvikvåg den 8. juli 2021.

Ved ankomst Sandvikvåg viste navigasjonssystemet i bilen «hold til høyre». Klager så
etter bilen de var ifølge med og fikk ikke med seg at de om inn i feil fil før det var for sent.
Om bord på fergen fikk klager et skriv på bilruten om informasjon om ilagt gebyr på
kroner 2100. 

Klager krever å få betale vanlig ferjepris og at gebyret frafalles.

Tjenesteyterne har i det vesentlige anført
Torghatten Nord har anført at enhver trafikant skal være oppmerksom på offentlig
trafikkskilt, signal og oppmerking og skal rette seg etter de forbud og påbud som gis på
denne måte.

Skilting følger standard for europavei, og sambandet Halhjem – Sandvikvåg er en del av
E39.

Torghatten Nord kan ikke imøtekomme klagers krav og opprettholder utstedt
tilleggstakst.

Nemnda bemerker

Nemnda viser til at det er den reisendes ansvar å ha gyldig betalingsmedium, herunder
AutoPASS-brikke ved passering.

Det følger av AutoPASS regulativet ferge Pkt.10 at reisende som ved kontroll har unnlatt
å betale eller registrere med brikke kan avkreves en tilleggstakst på 2100 pr kjøretøy.
Klager kjørte i høyre felt, og det er klar merking på veien at E39 er venstre fil, som tar deg
gjennom AutoPASS. Etter nemndas syn er det godt merket på stedet hvor man skal kjøre,
og AutoPASS-systemet er godt synlig.

Torghatten Nord har en fast praksis om at dersom kunden ved ombordkjøring
forklarer til personalet at den har kjørt feil, vil det ikke bli ilagt tilleggstakst. Det er ikke
opplysninger om at dette ble gjort i dette tilfellet. 

Det var således grunnlag for gebyr.

Vedtak

Transportklagenemnda sjø finner ikke å anbefale at klager gis medhold