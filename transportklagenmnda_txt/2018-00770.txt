Vedtak i Transportklagenemnda - Fly

Sammendrag

Krav om standarderstatning grunnet forsinkelse.

Dato
17.01.2019

Saksnummer
2018-00770

Tjenesteytere
Vueling Airlines

Klager har i det vesentlige anført

Klager med reisefølge (tilsammen to personer) skulle reise fra Oslo til Barcelona den 24.
juli 2017 kl 16.00 med flight VY8539. Avgangen ble fem timer forsinket.

Klager krever standarderstatning 400 euro per person i henhold til EU-forordning
261/2004.

Tjenesteyterne har i det vesentlige anført
VY8539 ble forsinket 2 timer og 49 minutter. 

Hendelsen er ikke kompensasjonsberettiget da forsinkelsen var under 3 timer. Vueling
viser til fremlagt dokumentasjon. 

Vueling kan ikke imøtekomme klagers krav.

Nemnda bemerker

En passasjer som kommer mer enn 3 timer forsinket frem til sitt endelige
bestemmelsessted, har rett til standarderstatning med mindre flyselskapet godtgjør
at forsinkelsen var under tre timer, eller skyldtes ekstraordinære omstendigheter
som ikke kunne vært unngått selv om alle rimelige tiltak var truffet, jf EU-forordning
261/2004 artiklene 5, 6 og 7, samt EU-domstolens avgjørelser i sakene Sturgeon-Condor
av 19.11.2009 (C-402/07) og Nelson med flere av 23.10.2012 (C-581/10).

Nemnda mener at flyselskapet Vueling har fremlagt dokumentasjon som viser at
forsinkelsen var under 3 timer: 

Dokumentasjonen (AIMS report) viser at klagers flygning til Barcelona ble forsinket 2
timer og 49 minutter. 

Klager med reisefølge har etter dette ikke rett til standarderstatning.

Vedtak

Transportklagenemnda - fly anbefaler ikke at klager gis medhold.