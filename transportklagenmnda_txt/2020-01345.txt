Vedtak i Pakkereisenemnda

Sammendrag

Krav om refusjon av avbestillingsgebyret grunnet Covid-19.

Dato
18.06.2020

Saksnummer
2020-01345

Tjenesteytere
Utforsk Afrika

Klager har i det vesentlige anført

Klager har bestilt en pakkereise for tre personer med innkvartering, utflukter og
arrangement i Botswana i perioden 04.04.2020 - 11.04.2020. Flybillettene er ikke
inkludert i pakkereisen. Totalpris pakkereisen 65 947 kroner.

Det ble gitt beskjed om kansellering den 17.03.2020 kl. 10:50. Årsaken til kanselleringen
var at myndighetene i Botswana stengte grensene for innreise fra høyrisikoland for
korona smitte, deriblant Norge.

Klager har vedlagt svar fra Gjensidige Forsikring som ikke vil dekke avbestilling i henhold
til reiseforsikringen med begrunnelse at reiseselskapets ordinære avbestillingsvilkår
ikke gjelder i denne saken og at reisearrangøren plikter å refundere hele det innbetalte
beløpet, uavhengig av sine forpliktelser overfor underleverandører og uavhengig av
årsak/skyld i at pakkereisen ikke kunne gjennomføres. Tilbud om å reise senere fritar
heller ikke for plikten til å tilbakebetale. Klager mener han har overholdt avtalen med
reisearrangøren om avbestillingsbeskyttelse idet det klager har er en standard helårs
reiseforsikring i Gjensidige med selskapets ordinære vilkår, selv om ikke Gjensidige vil
dekke avbestillingskostnadene.  

Klager har søkt forsikringsselskap om dekning/erstatning. Klager har ikke blitt tilkjent
dekning/erstatning.

Klager har fått refundert 11 515 kroner av 65 947 kroner.

Klagers krav: 54 432 kroner. 

Det vises for øvrig til korrespondanse fra klager.

Tjenesteyterne har i det vesentlige anført
Nala Reiser AS med produktnavn Utforsk Afrika (UA) skreddersyr reiser i sørlige Afrika
(Sør Afrika, Namibia, Botswana, Victoria Fallene i Zimbabwe og Mauritius) basert på
kunders ønsker om opplevelser, reisemål og budsjett.

Oppsummering:
Pakkereisen ble kansellert på grunn av uunngåelige og ekstraordinære omstendigheter,
Covid-19, som UA ikke kunne forutse eller unngå. Informasjon om dette ble gitt
umiddelbart etter at hendelsen oppsto.

UA anfører at de er uten skyld i de hendelser som har ført til at klager ikke kunne
gjennomføre reisen på avtalte datoer. Grenser langs reiseruten var stengt, i tillegg til at
det forelå reiseråd fra UD, og klagers flyreise fra Norge til Victoria Fallene ble kansellert.

Klager har inngått en skriftlig kontrakt med UA hvor det klart fremgår at han selv er
pliktig til å være forsikret. 

UA har tilbudt klager å gjennomføre reisen i sin helhet på et senere tidspunkt innenfor
en 12 måneders periode. Dette tilbudet har klager avslått. 

UA har refundert alle kostnader til klager som UA har fått refundert av
underleverandører av reiseopplegget, samt egen bruttofortjeneste. UA anfører at de har
strukket seg lenger enn det kontrakten inngått med klager tilsier.

Bakgrunn:
Den 23. september 2019 inngikk klager og UA en skriftlig kontrakt hvor klager bestilte
et reiseopplegg for 3 personer i Victoriafallene i Zimbabwe, Kasane i Botswana og
Okavango Deltaet i Botswana - i perioden 5. april til 11. april 2020.

Klager bekreftet i sin bestilling/kontraktsinngåelse at han hadde lest og forstått UA
sine alminnelige vilkår. Disse utgjør derved en del av den skriftlige kontrakten. I
UA sine alminnelige vilkår fremgår det blant annet; Den reisende må selv sørge for
avbestillingsbeskyttelse og/eller reiseforsikring. Kunden plikter selv å tegne forsikring
som dekker avbestilling ved force majeure, konstaterte krigshandlinger, naturkatastrofer,
farlige smittsomme sykdommer, eller andre begivenheter som må likestilles med de
nevnte.

Den 16. mars 2020 stengte Botswana sine grenser for innreise fra land de anså som
høyrisiko land, hvorav Norge var inkludert. UA informerte klager om dette 17. mars 2020.
I forkant av dette utstedte UD den 14. mars 2020 reiseråd som frarådet alle unødvendige
reiser til alle land. Dette reiserådet var fremdeles gjeldende i perioden 5. april til 11. april
2020 da klager skulle ha vært på reise.

Senere kansellerte Ethiopean Airways alle sine flyvninger til Victoria Falls med virkning fra
25. mars 2020, og med foreløpig virkning til 31. mai 2020. klager hadde kjøpt flyreise med
Ethiopean Airways fra Oslo til Victoria Falls, via Addis Abeba.

I epost til klager 17. mars 2020 informerte UA om at grensene til Botswana er stengt for
reisende fra Norge, som umuliggjør at en stor del av reiseopplegget kan gjennomføres.
UA indikerte i eposten at de med stor sannsynlighet kan tilby reiseopplegget på et senere
tidspunkt innenfor en 12 måneders periode. UA mottok epost fra klager torsdag 16. april
2020 der han informerte om at hans forsikringsselskap har avslått klagers krav, og krever
at UA refunderer kontraktsbeløpet på 65 947 kroner uten ugrunnet opphold.

Klager fikk onsdag 22. april 2020 følgende tilbud i epost fra UA:
1. Utsette reisen innenfor en 12 måneders periode fra opprinnelige reisedato.
2. UA har vært i kontakt med alle underleverandører av tjenester inkludert i klagers reise,
og har fått tilsagn om kreditering av transfer fra flyplass i Vic Falls til overnattingssted,
transfer fra Vic Falls til Kasane i Botswana, safariopplevelser i Kasane og transfer
fra overnattingssted i Kasane til flyplass. Prisoversikt over reiseopplegget med disse
kostnadene ekskludert ble sendt klager. Dette ville gi en refusjon på 65 947 kroner –60
443 kroner = 5 504 kroner. Det er mye arbeid involvert i å sette sammen reiseopplegg
og marginene i reiselivsbransjen er relativt lave. Da den situasjonen som oppstod verken
kan klandres klager eller UA, ønsket de likevel også å refundere deres bruttofortjeneste
som fremkommer som forskjellen mellom pris på tjenester de har fremforhandlet med
underleverandører og ”listepris” for disse tjenestene. UA sin bruttofortjeneste for klagers
reiseopplegg er 6 011 kroner. Totalt kan tilbyr UA klager som alternativ til å utsette
reisen, å refundere total 11 515 kroner.

Klager valgte å ikke akseptere tilbudet om å gjennomføre reisen på et senere tidspunkt
innenfor en 12 måneders periode, og UA overførte 11 515 kroner til klagers konto 23.
april 2020.

Det vises for øvrig til korrespondanse fra Utforsk Afrika.

Nemnda bemerker

Klager har bestilt en pakkereise for tre personer med innkvartering, utflukter og
arrangement i Botswana i perioden 04.04.2020 - 11.04.2020. Flybillettene er ikke
inkludert i pakkereisen. Totalpris pakkereisen 65 947 kroner.

Det ble gitt beskjed om kansellering den 17.03.2020 kl. 10:50. Årsaken til kanselleringen
var at myndighetene i Botswana stengte grensene for innreise fra høyrisikoland for
korona smitte, deriblant Norge.

Klager har fått refundert 11 515 kroner av 65 947 kroner. Klagers krav er 54 432 kroner. 

Tjenesteyter kansellerte reisen etter pakkereiseloven § 23 annet ledd. Etter nemndas
vurdering kan klager enten akseptere en voucher eller kreve å få utbetalt sine utgifter
til reisen som ble kansellert. Nemnda anbefaler at klager får medhold og at tjenesteyter
utbetaler det resterende av reisens pris som ikke er utbetalt.

Vedtak

Pakkereisenemnda anbefaler at klager gis medhold.