Vedtak i Pakkereisenemnda

Sammendrag

Saken gjelder påstand om tilvist hotell på feil sted, Thailand.

Dato
25.09.2012

Saksnummer
57/12

Tjenesteyter
Apollo Reiser AS

Sakens dokumenter ble lagt frem.

Klager: X

Turarrangør: Apollo Reiser AS

Destinasjon: Thailand

Antall reisende: 2+2+1nf

Reisens pris: 26.075,-

Tidspunkt: 121211 - 261211

Saken gjelder:

Saken gjelder påstand om tilvist hotell på feil sted, Thailand.

Klager anfører at de bestilte en uspesifisert reise til Krabi/Koh Lanta, men ble i stedet
plassert i Ao nang. Det sto ingen ting om Ao nang på billetten.

Klager fikk utgifter på kr. 10.000,- som kreves dekket i tillegg til ulempeerstatning med kr.
2.000,-.

Apollo reiser viser til at det på billetten står Krabi/Koh Lanta.

Det fremgår av vilkårene for uspesifiserte reiser at ved reise til en destinasjon med flere
områder, kan innkvartering skje på steder som ikke er omtalt i katalogen.

Ao nang er en del av Krabi-området.

Nemnda bemerker:

En pakkereise er mangelfull hvis den avviker fra det som er avtalt eller forutsatt i avtalen.
Opplysninger i kataloger eller på nettet er en del av avtalen.

Mangler kan gi rett til prisavslag med mindre de avhjelpes innen rimelig tid.

Avtalen mellom Klager og Apollo, slik den fremgår av reisedokumentene, oppgir «Krabi/Koh
Lanta» som reisemål. Om Krabi heter det på Apollos nettsider:

«Krabi ligger på fastlandet, øst for Phuket. Like utenfor ligger skjærgården Phra Nang
Bay. ......................Apollos hotell ligger i Ao nang, Klong Muang og på Railay Beach. Vi har også
et hotell i utkanten av Krabi by».

Her fremgår klart at for reiser til Krabi har Apollo hoteller bl a i Ao Nang. Som det fremgår av
billetten har klager ikke uttrykkelig bestilt reise til Koh Lanta, men til «Krabi/Koh Lanta». Klager
har derfor fått bosted innenfor det område avtalen gjelder.

Vedtak:

Reklamasjonsnemnda for pakkereiser kan ikke anbefale at det gis noen kompensasjon.

Vedtaket var enstemmig.

Nemnda hadde slik sammensetning ved behandling av saken:

Lagdommer Svein Dahl, Formann

Pål Martin Andersen, Forbrukerrådet

Silje Østby Jystad, Forbrukerrådet

Solveig Kohagen, Ving Norge AS

Vigdis Lund-Eriksen, Star Tour AS.