Vedtak i Transportklagenemnda - Fly

Sammendrag

Krav om standarderstatning.

Dato
16.02.2023

Saksnummer
2022-01782

Tjenesteytere
Wizz Air

Klager har i det vesentlige anført

Klager skulle reise den 11. juni 2022 kl. 14:05 med W6 1746 fra Bergen til Gdansk.  

Det ble gitt beskjed om kansellering kl. 19:00 på avreisedagen.

Klager ble booket om til ny reise den 12. juni med avgang kl. 07:30.

Klager krever standarderstatning.

Tjenesteyterne har i det vesentlige anført
Wizz Air har ikke inngitt tilsvar til nemnda.

Til klager har selskapet informert om at flyet ble forsinket av årsaker utenfor
flyselskapets kontroll, og de kan derfor ikke imøtekomme klagers krav om
standarderstatning i henhold til EU 261/2004.

Nemnda bemerker

Før saken behandles i nemnda, skal partene gis mulighet til å uttale seg om både
faktiske og rettslige sider av saken. Dersom partene ikke benytter seg av sin adgang til
å uttale seg, kan nemnda likevel treffe vedtak på grunnlag av de opplysninger som er
fremkommet tidligere i saken, jf. transportklagenemndforskriften § 5-3.

Wizz Air har tross oppfordring ikke avgitt uttalelse til nemnda. Nemnda legger etter dette
klagers anførsler til grunn.

Kansellering gir passasjeren rett til standarderstatning med mindre flyselskapet godtgjør
at innstillingen skyldtes ekstraordinære omstendigheter som ikke kunne vært unngått
selv om alle rimelige tiltak var truffet, jf. EU-forordning 261/2004 artiklene 5 og 7. 

Flyselskapet Wizz Air har ikke avgitt uttalelse til nemnda og har ikke ikke godtgjort at
kanselleringen skyldtes ekstraordinære omstendigheter som ikke kunne vært unngått.

Nemnda anbefaler at Wizz Air utbetaler 250 euro i standarderstatning.

Forbrukerrepresentantene mener at klager i dette tilfellet har krav på forsinkelsesrente
iht. forsinkelsesrenteloven, normalt regnet fra 30 dager etter at klager har krevd
standardkompensasjon eller annen erstatning, og fra 7 dager etter at klager har krevd
refusjon.

Bransjerepresentant Gagnes fikk uventet forfall, og de øvrige medlemmene
fant det forsvarlig å behandle saken med bare én bransjerepresentant, jf.
transportklagenemndforskriften § 5-5 femte ledd.

Vedtak

Transportklagenemnda anbefaler at Wizz Air utbetaler standarderstatning med 250 euro.