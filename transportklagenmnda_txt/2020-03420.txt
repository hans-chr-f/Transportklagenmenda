Vedtak i Pakkereisenemnda

Sammendrag

Krav om refusjon av reisens pris ved kansellert reise grunnet Covid-19.

Dato
20.01.2021

Saksnummer
2020-03420

Tjenesteytere
ReiseExperten AS

Klager har i det vesentlige anført

Klagen gjelder en pakkereise for 2 personer til Holland i perioden 04.04.2020 -
12.04.2020 bestilt hos Celcious Tours AS. Totalpris 29 900 kroner. Klager har betalt 15
000 kroner med gavekort til Celcius Tours AS og 14 990 kontant. Celcious Tours AS har
overført beløpet til reisearrangøren Finnøy Buss AS / ReiseExperten AS.

Klager fikk beskjed om kansellering den 13.03.2020 klokken 10:30.

Klager har søkt forsikringsselskap om dekning/erstatning. Klager har ikke blitt tilkjent
dekning/erstatning.

Klagers krav: 29 900 kroner. 

Det vises for øvrig til korrespondanse fra klager.

Tjenesteyterne har i det vesentlige anført
Klager har lagt ved et generelt brev av 28.08.2020 fra Finnøy Buss AS / ReiseExperten AS
som de fikk oversendt fra Celcius Tours AS hvor følgende fremgår:
"Ref.: Innstilte reise eller kansellering av reiser grunnet Covid 19
Viser til din/deres innstilte eller kansellerte reise hos Finnøy Buss AS / ReiseExperten AS
og refusjon av innbetalt beløp. Vi står i en turbulent tid i disse dager og vi ønsker derfor å
gi deg/dere statusoppdatering.

Finnøy Buss AS / ReiseExperten AS har som andre reiseselskap blitt påført store
økonomiske tap og vi arbeider med å få refundert penger fra mange av våre
samarbeidspartnere. Vi er derfor i øyeblikket ikke i stand til å refundere dere innbetalt
beløp på grunn av nåværende situasjon med Covid 19 som har påført uvanlig store
utgifter. Vår jurist jobber med saken og håper på en Iøsning. Juristen anbefaler at dere
også tar en runde med ditt/deres forsikringsselskap. Be forsikringsselskapet betale ut
utestående og deretter sende en regress til Finnøy Buss AS. 

Vi beklager at vi ikke i dag kan bekrefte noen tidsfrist for refusjon. Vi vet at denne
situasjonen ikke er tilfredsstillende for noen av partene."

Finnøy Buss AS / ReiseExperten AS har ikke sendt tilsvar til nemnda. 

Det vises for øvrig til korrespondanse fra Finnøy Buss AS / ReiseExperten AS.

Nemnda bemerker

Klagen gjelder en pakkereise for 2 personer til Holland i perioden 04.04.2020 -
12.04.2020 bestilt hos Celcious Tours AS. Totalpris 29 900 kroner. Klager har betalt 15
000 kroner med gavekort til Celcius Tours AS og 14 990 kontant. Celcious Tours AS har
overført beløpet til reisearrangøren Finnøy Buss AS / ReiseExperten AS.

Klager fikk beskjed om kansellering den 13.03.2020 klokken 10:30 fra tjenesteyter
begrunnet i Covid-19. Klagers krav er på 29 900 kroner.

Tjenesteyter har anledning til å avbestille reisen begrunnet i Covid-19 etter
pakkereiseloven § 23 annet ledd. Ved en slik avbestilling skal reisens kostnad refunderes
til klager etter pakkereiseloven § 24. Pakkereisenemnda anbefaler at klager får
refundert sin innbetaling på 14 990 kroner med forsinkelsesrente fra 90 dager etter
kanselleringstidspunktet. I tillegg må han enten ha krav på gavekort på 15 000 kroner
eller kontant utbetaling på tilsvarende beløp. Nemnda anbefaler at utbetalingen skjer
innen 14 dager etter mottagelse av vedtaket.

Vedtak

Pakkereisenemnda anbefaler at klager gis medhold.