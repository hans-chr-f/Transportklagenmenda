Vedtak i Pakkereisenemnda

Sammendrag

Saken gjelder klage på hotellstandard, Gran Canaria.

Dato
26.09.2012

Saksnummer
326/11

Tjenesteyter
Solia AS

Sakens dokumenter ble lagt frem.

Klager: X

Turarrangør: Solia AS

Antall reisende: 2

Reisens pris: 12.520,-

Saken gjelder:

Saken gjelder klage på hotellstandard, Gran Canaria.

Klager anfører at rommene på hotellet var en katastrofe. Det var 4-5 kakerlakker hver
kveld, rust på badekaret og kjøkkenskapet, dårlige senger.

Solia har anført at klager aldri tok kontakt med Solias stedlige reiseleder.

Det fremgår av infopermen på hotellet når reiseleder er til stede og det telefonnr
vedkommende kan treffes på. I og med at Solia aldri fikk beskjed om at leiligheten var dårlig,
fikk de aldri anledning til å be hotellet skaffe annen leilighet.

Nemnda bemerker:

En pakkereise er mangelfull når den avviker fra det som er avtalt eller forutsatt i avtalen,
jf. pakkereiseloven § 6-1. Mangler kan gi grunnlag for prisavslag dersom de ikke avhjelpes
innen rimelig tid. For at turarrangøren skal kunne benytte seg av sin rett til å avhjelpe er det
nødvendig at det gis beskjed om eventuelle feil og mangler. Klager i denne saken ga aldri Solia
beskjed om de mangler som nå er påberopt.

Hun er da ikke berettiget til noe prisavslag.

Vedtak:

Reklamasjonsnemnda kan ikke anbefale at det gis prisavslag.

Vedtaket var enstemmig.

Nemnda hadde slik sammensetning ved behandling av saken:

Lagdommer Svein Dahl, Formann

Pål Martin Andersen, Forbrukerrådet

Silje Østby Jystad, Forbrukerrådet

Anne Edvardsen, Ving Norge AS

Vigdis Fiske Amisol AS.