Vedtak i Pakkereisenemnda

Sammendrag

Reise til Lanzarote, 5. - 12. februar 2011. Krav om endret pris.

Dato
14.03.2012

Saksnummer
172/11

Tjenesteyter
Apollo

Klager: X

Turarrangør: Apollo

Antall reisende: 7

Reisens pris: kr 30.672

Saken gjelder:

Reise til Lanzarote, 5. - 12. februar 2011. Krav om endret pris.

Klager har i det vesentlige anført:

Klagerne hadde bestilt tur til Egypt 5. februar 2011, men pga. urolighetene i Egypt ble turen
kansellert.

Klager fikk beskjed om kanselleringen mandag 31. januar. Det ble satt opp ekstra fly til
Lanzarote. Klager bestemte seg for å ta turen dit. De fant tur og pris på nettet.

Klager prøvde å komme gjennom på telefon til Apollo, men kom ikke igjennom.

Klager kunne ikke bestille på nettet pga. at Apollo ikke hadde refundert pengene for
Egyptturen.

Tirsdag morgen kom klager gjennom på telefon til Apollo, men da var prisen en helt annen
enn kvelden før. Klager bestilte reisen.

I et slikt tilfelle synes klager at Apollo burde holdt samme pris på mandag som på tirsdag.
Hadde klager kommet gjennom på telefon på mandag, hadde de bestilt da. Apollo har
benyttet seg av situasjonen og skulle tjene litt ekstra.

Apollo har i det vesentlige anført:

Apollos priser er markedspriser basert på tilbud og etterspørsel. Prisene justeres hele tiden i
henhold til dette. Det er godt mulig at prisen var en annen på mandag enn på tirsdag. Man vil
ikke ha krav på prisen man så mandag om man bestiller tirsdag,

Klager har kjøpt reisen til den pris hun fikk på tirsdag og har akseptert reisen i henhold til
dette. Apollo kan ikke se at det er grunnlag for noe refusjon.

Nemnda bemerker:

Reisen til Egypt ble avlyst pga. urolighetene i Egypt. Klager hadde rett til refusjon av innbetalt
beløp.

Klager valgte i stedet for refusjon å kjøpe en annen reise. Reisen ble kjøpt på tirsdag til
tirsdagens pris. Priser på pakkereiser variere i henhold til tilbud og etterspørsel. Ved kjøpet av
en reise aksepter kjøperen den pris som fremkommer i bestillingsøyeblikket. Nemnda kan ikke
se at klager har rett til reisen til mandagens pris selv om hun ikke kom igjennom på telefonen
mandag kveld.

Vedtak:

Reklamasjonsnemnda for pakkereiser finner ikke å kunne anbefale at klager gis medhold.

Vedtaket var enstemmig.

Nemnda hadde slik sammensetning ved behandling av saken:

Lagdommer Einar Kaspersen, Formann

Pål Martin Andersen, Forbrukerrådet

Silje Østby Jystad, Forbrukerrådet

Solveig Kohagen, Ving Norge AS

Hanne Åsell, Star Tour AS.