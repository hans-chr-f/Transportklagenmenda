Vedtak i Transportklagenemnda
- Kollektivreiser

Sammendrag

For sent kjøp av billett

Dato
08.12.2018

Saksnummer
2018-03359

Tjenesteytere
Ruter

Klager har i det vesentlige anført

Klager ble ilagt gebyr bussen 3. oktober 2018 fordi hun hadde kjøpt billetten for sent. 

Klager viser til at billetten ble registrert kjøpt kl.16.36.05 i RuterBillett appen, og at
ifølge Ruter steg kontrollørene inn i bussen kl.16.36.03. Klager fastholder at hun trykket
"bekreft kjøp" før hun steg om bord i bussen, og at hun ikke kan holdes ansvarlig for at
appen bruker mer enn to sekunder på å registrere kjøp.

Klager ber Ruter frafalle gebyret.

Tjenesteyterne har i det vesentlige anført
Klager ble ilagt gebyr bussen 3. oktober 2018 fordi hun hadde kjøpt billetten for sent. 

Billetten må være kjøpt og bekreftet før en går om bord. Kontrollørene gikk på bussen
ved Kongsgård og da befant klager seg allerede på bussen. Billetten til klager ble
bekreftet og nedtelling på to minutter startet akkurat samtidig som kontrollen startet. På
bakgrunn av utfyllende merknad fra kontrollør på stedet, tidspunktene i billettkjøp, samt
sanntid og gebyr så er Ruter sikre på at klagers billett ble kjøpt for sent og at gebyret er
korrekt ilagt. 

Ruter kan på bakgrunn av dette ikke se noen grunn til å endre standpunkt i denne saken.

Nemnda bemerker

Klager ble ved kontroll på bussen ved Kongsgården 3. oktober 2018 ilagt gebyr fordi hun
hadde kjøpt billett for sent.

Det fremgår av Ruters transportvilkår punkt 3 bokstav b at den reisende plikter å ha
gyldig billett før ombordstigning eller før passering av kontrollsoner.

Det følger videre av punkt 6.2 første avsnitt at passasjerer som ved kontroll ikke kan vise
gyldig billett, vil bli ilagt gebyr. Bestemmelsen er objektiv. Gebyr kan således ilegges selv
om passasjeren ikke har opptrådt klanderverdig.

Nemnda bemerker at Ruters sanntidssystem viser at bussen ankom Kongsgården
k16.36.03 og hvor kontrollørene kom ombord.

Klager satt da på bussen. Klagers billett er registrert kjøpt kl. 16.36.05.  
Nemnda anser det sannsynliggjort at klager kjøpte billetten etter at hun gikk ombord på
bussen. 

Vilkårene for å ilegge gebyr var dermed til stede.

Nemnda kan ikke se at det er grunnlag for å anbefale at gebyret frafalles.

Vedtak

Transportklagenemnda Kollektivtransport finner ikke å kunne anbefale at klager gis
medhold