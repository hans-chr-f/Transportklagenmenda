Vedtak i Pakkereisenemnda

Sammendrag

Saken gjelder hotellstandard, Nashville, USA.

Dato
..

Saksnummer
128/13P

Tjenesteyter
Nordmanns-Reiser

Sakens dokumenter ble lagt frem.

Klager: X

Turarrangør: Nordmanns-Reiser

Reisemål: USA, Nashville

Antall reisende: 2

Reisens pris: 26.070 nok.

Tidsrom: 030413- 260413

Saken gjelder:

Saken gjelder hotellstandard, Nashville, USA.

Klager anfører at hotellet de bodde på, hadde meget lav standard.

Hovedsakelig var det bebodd av trailersjåfører. Det var ikke klesskap eller hyller på rommet.
Toalettet virket ikke og ble skiftet ut etter 14 dager.

Frokosten besto av cornflakes, grønnkokte egg og av og til brød med syltetøy.

Mikrobølgeovnen på rommet ble byttet ut 3 ganger uten at noen av dem virket.

Badet så ikke ut og vasking av rom var så som så. De forsøkte å ringe både Nordmanns-Reiser
og agenten i New York uten å komme i kontakt med noen.

De krever hotellkostnadene refundert.

Nordmanns-Reiser har vist til at klager bodde på hotellet i 22 dager og tok aldri kontakt
med Nordmanns-Reiser eller agenten i USA. Kontakttelefon til agenten var oppført på
hotellvoucher og hadde 24t service. Også til Nordmanns-Reiser i Norge var det fullt
mulig å ringe.

Nemnda bemerker:

En pakkereise er mangelfull hvis den avviker fra det som er avtalt eller forutsatt i avtalen, jf.
pakkereiseloven § 6-1. Mangler kan gi grunnlag for prisavslag med mindre de avhjelpes innen
rimelig tid etter at turarrangør har blitt informert om manglene.

For at turarrangør skal kunne bruke sin rett til å avhjelpe mangler, er det nødvendig at det blir
informert om det.

Dette går også klar frem av pkt. 10 i Normanns-Reisers reisebetingelser og av Alminnelige
vilkår for pakkereiser, som også er en del av avtalen mellom klageren og Nordmanns-Reiser.

Nemdas Flertall mener at når klager ikke reklamerte på stedet i løpet av de tre ukene
de bodde på hotellet, fikk ikke Nordmanns-Reiser anledning til å avhjelpe manglene, f
eks ved å skaffe annet hotell.

Det er da ikke grunnlag for å kreve kompensasjon i ettertid.

Mindretallet, forbrukerens representanter, har kommet til et annet resultat.

Vi har funnet det sannsynliggjort at klager har forsøkt å reklamere på stedet.

Det vises til at klager har gitt en troverdig forklaring på at han flere ganger ringte
telefonnummeret til agenten som var oppgitt på hotellvoucheren, men at samtalene ikke gikk
igjennom.

Forklaringen underbygges av bildene av hotellet som klager har fremlagt i saken.

Vedtak:

Reklamasjonsnemnda for pakkereiser kan ikke anbefale at det gis prisavslag.