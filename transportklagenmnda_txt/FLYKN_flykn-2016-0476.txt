Vedtak i Transportklagenemnda - Fly

Sammendrag

Krav om standarderstatning grunnet forsinkelse.

Dato
02.11.2016

Saksnummer
0476/16F

Tjenesteyter
Norwegian Air Shuttle ASA

Klager har i det vesentlige anført:

Klager skulle reist fra Bangkok til Oslo den 19. januar 2016 kl. 09:00 med DY7202. Denne
flyvningen ble forsinket med over 18 timer.

Det vises til at de var fire i reisefølge men klager har kun mottatt EU kompensasjon for tre
personer.

Klager krever standarderstatning 600 euro per person i henhold til EU-forordning 261/2004,
mat i forbindelse med forsinkelsen og nye flybilletter med Thai Airways.

Det vises for øvrig til klagers brev.

Norwegian Air Shuttle ASA har i det vesentlige anført:

DY7202 fra Bangkok til Oslo 19. januar 2016 ble forsinket med 18 timer og 6 minutter grunnet
teknisk feil.

Norwegian har besluttet å dekke matutgiftene klager har hatt på 1185 THB samt EU-
kompensasjon på totalt 1800 euro (3 personer - 600 euro per person).

Spedbarnet i reisefølget har etter EU261/2004 art 3.2 og 3.3 ikke rett til EU- kompensasjon
da spedbarnet ikke har egen bekreftet plassreservasjon samt reiser til redusert pris som ikke
direkte eller indirekte er tilgjengelig for offentligheten. Spedbarnet har ikke egen billett, men
er knyttet til billetten til en voksen. er tilgjengelig en egen billett, men er knyttet til billetten til
en voksen.

Norwegian har videre besluttet å erstatte klagers matutgifter.

Det vises for øvrig til Norwegian sitt brev.

Nemnda bemerker:

Nemnda legger på bakgrunn av de foreliggende opplysninger til grunn at flygningen ble
forsinket med om lag 18 timer som følge av teknisk feil.

Forsinkelse som medfører at passasjerene kommer frem til det endelige bestemmelsesstedet
mer enn tre timer etter det planlagte ankomsttidspunktet gir rett til erstatning med mindre
flyselskapet godtgjør at forsinkelsen skyldes ekstraordinære omstendigheter som ikke kunne
vært unngått selv om alle rimelige tiltak var truffet. Nemnda viser til EU-forordning 261/2004
artikkel 6 jf. artikkel 7, jf. artikkel 5, jf. Eu-domstolens avgjørelser i sak Sturgeon-Condor av 19.
november 2009 (C-402/07) og i sak Nelson m.fl. av 23. oktober 2012 (C-581/10).

Teknisk feil er ikke en ekstraordinær omstendighet i forordningens forstand. Teknisk feil fritar
således ikke fra plikten til å betale erstatning. Unntak kan tenkes ved fabrikasjonsfeil og ved
skader på flyet pga. sabotasje eller terrorhandlinger, jf. EU-domstolens avgjørelse av 17.
september 2015, Corina van der Lans - KLM (C-257/14).

Forsinkelsen gir etter dette rett til standarderstatning på 600 euro per person.

Norwegian har anført at retten til standarderstatning etter forordningen ikke omfatter
spedbarn. Nemnda er av den oppfatning at dette ikke kan føre frem. Forordningen gjelder
alle passasjerer som har en billett eller annet bevis som viser at reservasjonen er akseptert
og registrert av flyselskapet. Unntatt fra forordningen er kun passasjerer som har en billett
som ikke direkte eller indirekte er tilgjengelig for offentligheten, jf. forordningen artikkel 3 nr.
3, jf. artikkel 2 bokstav g. Det er ikke tilfelle i denne saken. Nemnda anbefaler at Norwegian
utbetaler en standarderstatning på 600 euro per person, dvs. til sammen 2&nbsp;400 euro.
I erstatningen inngår klagernes ekstrautgifter, jf. forordningen artikkel 12. Til fradrag går
tidligere utbetaling.

Norwegian har akseptert å erstatte klagernes matutgifter. Dersom beløpet ikke er utbetalt,
anbefales det gjort.

Vedtak:

Transportklagenemnda-fly anbefaler at Norwegian utbetaler en standarderstatning på 600
euro per person, til sammen 2&nbsp;400 euro. Til fradrag går tidligere utbetaling.

Dersom matutgifter ikke tidligere er erstattet, anbefales det gjort.

Vedtaket var enstemmig.