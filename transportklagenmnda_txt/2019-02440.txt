Vedtak i Transportklagenemnda
- Kollektivreiser

Sammendrag

Billett kjøpt for sent. Identitetstyveri

Dato
13.02.2020

Saksnummer
2019-02440

Tjenesteytere
Ruter

Klager har i det vesentlige anført

Klager hevder at han ikke foretok reisen han ble ilagt gebyr for. Han anfører at det
må ha vært en annen som har misbrukt hans bankkort, da han hevder at han ikke
har bankkortet som ble fremvist under billettkontrollen. Han opplyser at han meldt
misbruket til politiet.

Klager krever frafall av gebyret.

Tjenesteyterne har i det vesentlige anført
Ruter viser til at denne saken gjelder gebyr 6081016 som ble ilagt på bakgrunn av sent
kjøp i RuterBillett appen. 

Billetten som ble kjøpt for sent har ordrenummer 160684902 og ligger i en RuterBillett
app med ID B4W5-6C56-V2. Billetten ble kjøpt med et kredittkort som slutter på 9857.
Det har i ettertid blitt lagret et nytt kredittkort i den samme RuterBillett appen som
slutter på 3528. Dette kredittkortet har klager sendt inn kopi av til Ruter. 

Kredittkort som slutter på 9857 var fortsatt i bruk etter gebyrhendelsen. Det ble også
fremvist en kopi av legitimasjon med kontrollsiffer VCPA 870 i den aktuelle kontrollen,
som klager ikke kan dokumentere har blitt tapt før kontrollen fant sted. 

Ruter kan på ovennevnte bakgrunn ikke se noen grunn til å frafalle gebyret i denne
saken.

Nemnda bemerker

Klager krever at gebyret frafalles da han ikke foretok den reisen det er ilagt gebyr og
hevder at en annen må ha misbrukt hans kredittkort.  

Nemnda finner å måtte avvise saken i medhold av forskrift om klagenemnd for
passasjertransport § 6-2 c og d da saken både reiser bevisspørsmål som vanskelig kan
klarlegges under saksbehandlingen og heller ikke egner for behandling i nemnda, og at
vedtak ikke kan vedtak fattes på forsvarlig vis uten at partene avgir muntlig forklaring.

Nemnda viser til at saken kan bringes inn for forliksrådet.

Vedtak

Saken avvises fra behandling i Transportklagenemnda Kollektivtransport