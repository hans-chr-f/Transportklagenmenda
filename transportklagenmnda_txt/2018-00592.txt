Vedtak i Transportklagenemnda - Fly

Sammendrag

Krav om refusjon av ekstra utlegg grunnet kansellering.

Dato
09.10.2018

Saksnummer
2018-00592

Tjenesteytere
FlyViking AS

Klager har i det vesentlige anført

Klager skulle reise fra Oslo til Ørland 20. november 2017 kl. 16:50 med VF362. Denne
flyvningen ble kansellert. Det var ikke mulig å få kontakt med flyselskapet. Klager tok
derfor kontakt med Norwegian. Her fikk klager plass på avgangen kl. 17:40. 

Klager krever kroner 3808 i refusjon for nye billetter for å komme seg hjem samme dag.

Tjenesteyterne har i det vesentlige anført
FlyViking har ikke avgitt uttalelse til klager eller til nemnda.

Nemnda bemerker

Før saken behandles i nemnda, skal partene gis mulighet til å uttale seg om både
faktiske og rettslige sider av saken. Dersom partene ikke benytter seg av sin adgang til
å uttale seg, kan nemnda likevel treffe vedtak på grunnlag av de opplysninger som er
fremkommet tidligere i saken, jf. forskrift om klagenemnd for flypassasjerer § 5-3.

Klagen er forelagt FlyViking ved nemndas e-post av 8. mai 2018 med frist til 19. juni
for eventuelle bemerkninger. I e-posten opplyses det bl.a. om at flyselskapet har
bevisbyrden ved påberopelse av ekstraordinære omstendigheter som kan gi grunnlag
for fritak for ansvar. Det fremgår videre at nemnda vil legge passasjerens opplysninger
til grunn dersom disse ikke imøtegås av flyselskapet. Det blir også opplyst at saken vil bli
forelagt nemnda selv om flyselskapet ikke avgir uttalelse.     

Kansellering gir passasjeren rett til standarderstatning med mindre flyselskapet godtgjør
at innstillingen skyldtes ekstraordinære omstendigheter som ikke kunne vært unngått
selv om alle rimelige tiltak var truffet, jf EU-forordning 261 / 2004 artiklene 5 og 7.

FlyViking har ikke avgitt uttalelse til nemnda. Flyselskapet har følgelig ikke godtgjort at
innstillingen skyldtes en ekstraordinær omstendighet som ikke kunne vært unngått selv
om alle rimelige tiltak var truffet. Dette gir klager rett til standardkompensasjon på 250
euro per person.

Ved kansellering har passasjeren rett til omruting eller full refusjon av sin billett. Klager
ble i dette tilfellet ikke tilbudt omruting om måtte valgte kjøpe ny billett med annet
selskap. Klager har da rett til krav på refusjon av mellomlegget mellom opprinnelig og ny
billett.

Klager krever videre refusjon av mellomlegget mellom opprinnelig og ny billett. Klager
valgte å avbryte reisen med FlyViking og da er disse utgiftene ikke dekningsmessige etter
forordningen.

Vedtak

Transportklagenemnda - fly anbefaler at FlyViking utbetaler standarderstatning med 250
euro per person samt mellomlegget mellom opprinnelig og ny billett.