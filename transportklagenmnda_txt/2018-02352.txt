Vedtak i Transportklagenemnda - Fly

Sammendrag

Krav om standardkompensasjon ved forsinkelse.
Tapt videreforbindelse med annet flyselskap.

Dato
29.01.2019

Saksnummer
2018-02352

Tjenesteytere
Norwegian

Klager har i det vesentlige anført

Klager hadde kjøpt en reise hos Kiwi.com med reiseruten Helsinki (HEL) - Oslo (OSL) -
Oakland (OAK) - Las Vegas (LAS) med avreise 5. juni 2018. Flyvningen fra Oslo til Oakland
med DY7063 ble forsinket, og klager mistet sin videreforbindelse med Spirit Airlines'
flyvning NK360 til Las Vegas. Klager kom frem til sitt endelige bestemmelsessted mer enn
syv timer forsinket, og har på denne bakgrunn fremsatt krav om standardkompensasjon
i henhold til EU-forordning 261/2004 på 600 euro pr. person, totalt 1 200 euro for to
passasjerer.

Tjenesteyterne har i det vesentlige anført
Norwegians flyvning DY7063 fra Oslo til Oakland 5. juni 2018 ble forsinket med
31 minutter ved ankomst til Oakland. Norwegian er ikke erstatningsansvarlige for
videreforbindelser med andre flyselskap som er opprettet av reisebyrå eller passasjeren
selv. 

Da forsinkelsen var under tre timer, avviser selskapet klagers krav om kompensasjon.

Nemnda bemerker

Norwegians flyvning DY7063 fra Oslo til Oakland 5. juni 2018 ble forsinket, og klager
mistet sin videreforbindelse med Spirit Airlines' flyvning NK360 til Las Vegas.

Forsinkelsen fra Oslo til Oakland var 31 minutter, jf. fremlagt dokumentasjon. Klager
hadde ikke gjennomgående billett. Norwegian er ikke ansvarlig for tapt videreforbindelse
med andre flyselskaper. I relasjon til EU-forordning 261/2004, er forsinkelsen under
tre timer. Klager har derfor ikke krav på standarderstatning, eller erstatning på annet
grunnlag.

Vedtak

Transportklagenemnda - fly anbefaler ikke at klager gis medhold.