Vedtak i Pakkereisenemnda

Sammendrag

Krav om prisreduksjon på grunn av høysesongspris i lavsesong.

Dato
30.07.2015

Saksnummer
142/14P

Tjenesteyter
Apollo Reiser AS

Saken gjelder:

Krav om prisreduksjon på grunn av høysesongspris i lavsesong.

Klager har i det vesentlige anført:

Klager og hans reisefølge hadde bestilt en reise til Caorle i Italia i perioden 24.05 - 31.05. De
hadde bestilt taxfreevarer som skulle leveres under flyreisen og ekstra benlengde ved setene.
Dette fikk de ikke. De trodde de hadde betalt for havutsikt på hotellet, noe de ikke fikk. I tillegg
ble oppholdet ødelagt av svært aggressive strandselgere.

De hadde betalt høysesongspris for en reise i lavsesong og forventet mer av reisen. Klager
krever minimum kr 2.000 i prisreduksjon.

Apollo har i det vesentlige anført:

Klager hevder de har betalt høysesongpris for en reise i lavsesong.

Prisene er markedsstyrt og endrer seg etter tilbud og etterspørsel. Man kan derfor ikke
automatisk forvente at det er forskjell på priser i høy- og lavsesong.

Det er den aktuelle pris ved bestillingsøyeblikket som gjelder, uavhengig av når man reiser.
Klager mener videre at de har bestilt havutsikt, men det fremgår av klagers billett at dette ikke
er bestilt. Det er forøvrig heller ikke mulig å bestille havutsikt på det hotellet der klager bodde.
Det vises til Apollos hotellbeskrivelse og klagers billett.

Klager hevder videre at taxfree-bestillingen ikke fungerte. Det er vanskelig for Apollo å
kommentere dette videre, da klager ikke skriver noe mer utfyllende om dette. Taxfree-
bestilling er en sak mellom kunden og flyselskapet, og ved bestilling av taxfree varer henvises
kunden videre til flyselskapets og deres underleverandørs nettsider. Generelt er det sjelden
problem med bestilling av taxfree, men det kan selvfølgelig forekomme at noe går feil i
bestillingen.

Apollo finner ikke grunnlag for prisreduksjon i denne saken.

Nemnda bemerker:

Klageren har betalt 17.556 kroner for en ukestur til Caorle i Italia.

Han hevder at de forventet seg mer av reisen enn de fikk. Klageren fikk ikke levert tax-
freevarer og fikk ikke ekstra benlengde som bestilt. Han krever erstatning.

Nemnda bemerker at en reises pris er avhengig av tilbud og etterspørsel.

Klageren må selv vurdere om han er villig til å betale det reisen er priset til.

I dette tilfelle inngikk han avtale om reise til den prisen han betalte.

Etter nemndas syn har han da fått det han betalte for til riktig pris.

Taxfreevarer selges av flyselskapet eller en av deres underleverandører, og problemer i
forbindelse med dette må tas opp med en av disse.

Ekstra benplass på flyet er også et forhold mellom flyselskapet og passasjeren.

Nemnda kan ikke se at klageren har krav på erstatning.

Vedtak:

Reklamasjonsnemnda for pakkereiser kan ikke anbefale at det utbetales noen erstatning i
dette tilfellet.

Vedtaket er enstemmig.