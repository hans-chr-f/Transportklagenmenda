Vedtak i Transportklagenemnda - Fly

Sammendrag

Krav om standarderstatning grunnet forsinkelse.

Dato
11.09.2018

Saksnummer
2017-02601

Tjenesteytere
Primera Air

Klager har i det vesentlige anført

Klager skulle reise fra Oslo til Funchal på Madeira den 22. juni 2017 kl 09.10 med Primera
Airs flight PF581. Flyet ble 4 timer og 15 minutter forsinket. 

Klager krever standarderstatning 400 euro per person i henhold til EU-forordning
261/2004.

Tjenesteyterne har i det vesentlige anført
Primera Air har ikke avgitt uttalelse til klager eller til nemnda.

Nemnda bemerker

Flyselskapet Primera Air har tross oppfordring ikke avgitt uttalelse til nemnda. Nemnda
treffer vedtaket på grunnlag av opplysningene som er fremkommet tidligere i saken, jf
transportklagenemndforskriften § 5-3 tredje ledd.

Nemnda legger således til grunn at klager og reisefølget (til sammen to personer) kom
mer enn fire timer forsinket frem til sitt endelige bestemmelsessted Funchal. Han krever
nå standarderstatning.

En passasjer som kommer mer enn 3 timer forsinket frem til sitt endelige
bestemmelsessted, har rett til standarderstatning med mindre flyselskapet godtgjør at
forsinkelsen skyldtes ekstraordinære omstendigheter som ikke kunne vært unngått selv
om alle rimelige tiltak var truffet, jf EU-forordning 261/2004 artiklene 5, 6 og 7 samt EU-
domstolens avgjørelser i sakene Sturgeon-Condor av 19.11.2009 (C-402/07) og Nelson
med flere av 23.10.2012 (C-581/10).

Primera Air har som nevnt ikke avgitt uttalelse til verken klager eller nemnda.
Flyselskapet har følgelig ikke godtgjort at forsinkelsen skyldtes en ekstraordinær
omstendighet som ikke kunne vært unngått. Klager har da rett til standarderstatning på
400 euro per person.

Vedtak

Transportklagenemnda - fly anbefaler at Primera Air betaler standarderstatning til klager
med 400 euro per person.