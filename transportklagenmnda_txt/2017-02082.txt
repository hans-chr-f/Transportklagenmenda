Vedtak i Transportklagenemnda - Fly

Sammendrag

Krav om standarderstatning grunnet forsinkelse

Dato
09.10.2018

Saksnummer
2017-02082

Tjenesteytere
RusLine

Klager har i det vesentlige anført

Klager med reisefølge (to personer)skulle reise fra Oslo til Pulkovo 17. februar 2017 kl
11.55-15.40.  

Dessverre ble flyvningen forsinket og klager ankom ikke Pulkovo før den 18. februar kl.
02.35.

Klagers representant har derfor fremsatt krav om standarderstatning på 250 euro per
person som følge av forsinkelsen.

Tjenesteyterne har i det vesentlige anført
Rusline har ikke gitt tilsvar til verken klager eller nemnda i denne saken.

Nemnda bemerker

Flyselskapet RusLine har tross oppfordring ikke avgitt uttalelse til nemnda. Nemnda
treffer vedtaket på grunnlag av opplysningene som er fremkommet tidligere i saken, jf
transportklagenemndforskriften § 5-3 tredje ledd.

Nemnda legger således til grunn at klager og reisefølget (til sammen to personer) kom
om lag 11 timer forsinket frem til sitt endelige bestemmelsessted, Pulkovo. Hun krever
nå standarderstatning. 

En passasjer som kommer mer enn 3 timer forsinket frem til sitt endelige
bestemmelsessted, har rett til standarderstatning med mindre flyselskapet godtgjør at
forsinkelsen skyldtes ekstraordinære omstendigheter som ikke kunne vært unngått selv
om alle rimelige tiltak var truffet, jf EU-forordning 261/2004 artiklene 5, 6 og 7 samt EU-
domstolens avgjørelser i sakene Sturgeon-Condor av 19.11.2009 (C-402/07) og Nelson
med flere av 23.10.2012 (C-581/10).

RusLine har som nevnt ikke avgitt uttalelse til nemnda. Selskapet har følgelig ikke
godtgjort at forsinkelsen skyldtes en ekstraordinær omstendighet som ikke kunne vært
unngått. Klager har da rett til standarderstatning på 250 euro per person.

Vedtak

Transportklagenemnda - fly anbefaler at RusLine betaler standarderstatning til klager
med 250 euro per person.