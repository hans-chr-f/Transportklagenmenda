Vedtak i Transportklagenemnda - Fly

Sammendrag

Krav om standarderstatning grunnet forsinkelse.

Dato
31.10.2016

Saksnummer
1429/15F

Tjenesteyter
United Airlines

Klager har i det vesentlige anført:

Klager skulle reise fra Oslo til New York 10. august 2015, kl. 11:25 med UA39.

Flyvningen ble forsinket og klager ankom New York 6 timer forsinket.

Klager krever standarderstatning på 600 euro i henhold til EU-forordning 261/2004.

Det vises for øvrig til klagers brev.

United Airlines har ikke avgitt uttalelse til klager eller nemnda.

Nemnda bemerker:

Før saken behandles i nemnda, skal partene gis mulighet til å uttale seg om både faktiske og
rettslige sider av saken. Dersom partene ikke benytter seg av sin adgang til å uttale seg, kan
nemnda likevel treffe vedtak på grunnlag av de opplysninger som er fremkommet tidligere i
saken, jf. transportklagenemndforskriften § 5-3.

Klagen er forelagt United Airlines ved nemndas e-post av 4. desember 2015 med frist til 29.
januar 2016 for eventuelle bemerkninger. I e-posten opplyses det bl.a. om at flyselskapet
har bevisbyrden ved påberopelse av ekstraordinære omstendigheter som kan gi grunnlag
for fritak for ansvar. Det fremgår videre at nemnda vil legge passasjerens opplysninger til
grunn dersom disse ikke imøtegås av flyselskapet. Det blir også opplyst at saken vil bli forelagt
nemnda selv om flyselskapet ikke avgir uttalelse.

United Airlines har ikke avgitt uttalelse til nemnda. Nemndas avgjørelse treffes på bakgrunn
av de foreliggende opplysninger.

Nemnda legger til grunn at flygningen ble forsinket med om lag seks timer. Forsinkelse som
medfører at passasjerene kommer frem til det endelige bestemmelsesstedet mer enn tre
timer etter det planlagte ankomsttidspunktet gir rett til erstatning med mindre flyselskapet
godtgjør at forsinkelsen skyldes ekstraordinære omstendigheter som ikke kunne vært unngått
selv om alle rimelige tiltak var truffet. Nemnda viser til EU-forordning 261/2004 artikkel 6 jf.
artikkel 7, jf. artikkel 5, jf. EU-domstolens avgjørelser i sak Sturgeon-Condor av 19. november
2009 (C-402/07) og i sak Nelson m.fl. av 23. oktober 2012 (C-581/10).

United Airlines har verken svart klager eller nemnda. Selskapet har følgelig ikke godtgjort at
forsinkelsen skyldes en ekstraordinær omstendighet som ikke kunne vært unngått selv om
alle rimelige tiltak var truffet. Forsinkelsen gir således rett til en standarderstatning på 600
euro. Nemnda anbefaler at United Airlines utbetaler erstatningen.

Vedtak:

Transportklagenemnda-fly anbefaler at United Airlines utbetaler en standarderstatning på 600
euro.

Vedtaket var enstemmig.