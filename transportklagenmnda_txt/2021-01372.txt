Vedtak i Transportklagenemnda - Sjø

Sammendrag

Krav om frafall av gebyr.

Dato
20.10.2021

Saksnummer
2021-01372

Tjenesteytere
Torghatten Nord

Klager har i det vesentlige anført

Klager reiste fra Sandvikvåg til Halhjem den 21. juni 2021. 

Klager anfører at han kjørte i rett felt og fulgte køen ned mot ferja, men har i etterkant
mottatt faktura med tilleggstakst på kroner 2100. I bilen har klager en brikke hvor avtalen
er med Flyt. Han har mottatt en passeringsoversikt på brikken og her fremgår det en
belastning på kroner 282,50 i forbindelse med fergeavgangen på dette tidspunktet. 

Det er ikke mottatt noen skriv om tilleggsavgift som skulle vært lagt på vindusruten om
bord på ferja. 

Klager kan ikke se at han har gjort noe galt og ber om at kravet slettes.

Tjenesteyterne har i det vesentlige anført
Torghatten Nord har anført at passeringen til klager er ikke registrert i AutoPASS. 

Denne registreringen av kjøretøy er i dette tilfellet gjort med Orca håndholdt
billetteringsutstyr om bord. Slikt utstyr brukes utelukkende ved en kontroll. Hvilket utstyr
som har vært i bruk i forbindelse med billettering kan også bekreftes av Skyttel.
Dette vil si at om man har kjørt om bord og unnlatt å passere AutoPASS veikant anlegget
og det utføres en manuell kontroll om bord vil ikke kjøretøyet finnes i gjeldende liste.

Torghatten Nord kan ikke imøtekomme klagers krav og opprettholder ilagt tilleggstakst.

Nemnda bemerker

Nemnda viser til at det er den reisendes ansvar å ha gyldig betalingsmedium, herunder
AutoPASS-brikke ved passering.

Det følger av AutoPASS regulativet ferge Pkt.10 at reisende som ved kontroll har unnlatt
å betale eller registrere med brikke kan avkreves en tilleggstakst på 2100 pr kjøretøy.
Klager ble ilagt gebyr fordi han ikke er registrert gjennom AutoPASS-systemet. 

Det var således grunnlag for gebyr.

Vedtak

Transportklagenemnda Sjø finner ikke å anbefale at klager gis medhold