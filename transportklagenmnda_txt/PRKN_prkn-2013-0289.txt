Vedtak i Pakkereisenemnda

Sammendrag

Saken gjelder om buffet er inkludert i prisen.

Dato
..

Saksnummer
289/13P

Tjenesteyter
Fjord Line

Klager: X

Turarrangør: Fjord Line

Reisemål: Danmark, Aalborg

Antall reisende: 2

Reisens pris: 1.208,-

Tidsrom: 1312813 - 151213

Saken gjelder:

Saken gjelder om buffet er inkludert i prisen.

Klageren vil hevde at det fremgår av hans bestilling at buffet er inkludert i prisen.

Det vises til det bildet som kommer opp ved internettbestilling.

Som vedlegget viser er alle andre punkter under «prisen inkluderer», inkludert i prisen som
vises i bakgrunnen.

Det spesifiseres at julebuffet må legges til trinnet «måltider».

Dette mener arrangøren er nok til at bestilleren forstår at prisen i bakgrunnen ikke inkluderer
maten, og at «prisen inkluderer» henviser til totalprisen.

Klagerens krav er å få dekket buffeten til den totalprisen som er betalt, da det var dette som
ble forespeilet ved bestilling.

Fjord Line viser til annonsert «julebordcruise» fra kr 923,- pr. person.

Tilbudet inkluderer reise med et av Fjord Lines skip tur/retur Bergen/Stavanger til Hirtshals
samt julebord en vei (vedlegg 2) Klageren har reist tur/retur Stavanger - Hirtshals for kr 479,-
pr. person. Han har følgelig ikke bestilt eller betalt for julebordbuffet.

Nemnda bemerker:

Det fremgår av billettbekreftelsen som er vedlagt saken at klageren har betalt kr 379,-
pluss skatter og drivstofftillegg, kr 100,-, til sammen kr 479,- pr. person for reisen tur/
retur Stavanger - Hirtshals. I tillegg er det betalt kr 125,- pr. person for buss til Aalborg.
Julebordcruiset er annonsert til kr 923,- pr. person.

Det sier seg selv at klageren da ikke har betalt for julebuffet.

Det bemerkes for ordens skyld at nemnda ikke har mottatt andre klager på dette produktet.
Veiledningen på arrangørens internettsider har da sannsynligvis voldt få problemer ved
internettbestilling.

Vedtak:

Reklamasjonsnemnda for pakkereiser kan ikke anbefale at det gis noen kompensasjon i dette
tilfellet.

Vedtaket var enstemmig.