Vedtak i Transportklagenemnda - Fly

Sammendrag

Krav om standarderstatning grunnet forsinkelse.

Dato
27.10.2017

Saksnummer
2017-00152

Tjenesteytere
Vueling Airlines

Klager har i det vesentlige anført

Klager skulle reise fra Stavanger til Barcelona den 5. september 2016 med flight VY2702.
Avgangen ble mer enn tre timer forsinket.

Klager krever standarderstatning 400 euro per person i henhold til EU-forordning
261/2004.

Tjenesteyterne har i det vesentlige anført
Vueling har ikke avgitt uttalelse til klager eller til nemnda.

Nemnda bemerker

Vueling har tross oppfordring ikke avgitt uttalelse til nemnda. Nemnda treffer
da vedtak basert på opplysningene som er fremkommet tidligere i saken, jf
transportklagenemndforskriften § 5-3 tredje ledd. 

Nemnda legger da til grunn at klager ankom Barcelona over tre timer forsinket. 

Forsinkelse som medfører at passasjerene kommer mer enn tre timer forsinket frem
til det endelige bestemmelsesstedet, gir passasjerene rett til standarderstatning med
mindre flyselskapet godtgjør at forsinkelsen skyldtes ekstraordinære omstendigheter
som ikke kunne vært unngått selv om alle rimelige tiltak var truffet, jf EU-forordning 261 /
2004 artikkel 6, jf artikkel 7, jf artikkel 5 nr 3 og EU-domstolens avgjørelser i Sturgeon
med flere mot Condor (C-402/07) og Nelson med flere mot Lufthansa (C-581/10 og
C-629/10).

Vueling har ikke avgitt noen redegjørelse eller fremlagt dokumentasjon på at forsinkelsen
skyldtes ekstraordinære omstendigheter som ikke kunne vært unngått. Forsinkelsen gir
etter dette rett til standarderstatning på 400 euro per person.

Vedtak

Transportklagenemnda - fly anbefaler at Vueling utbetaler standarderstatning på 400
euro per person.