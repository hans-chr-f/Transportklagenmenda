Vedtak i Pakkereisenemnda

Sammendrag

Saken gjelder støy fra sirisser, Rhodos.

Dato
21.05.2013

Saksnummer
227/12

Tjenesteyter
Apollo Reiser AS

Sakens dokumenter ble lagt frem.

Klager: X

Turarrangør: Apollo Reiser AS

Antall reisende: 2+2

Reisens pris: 30.585

Saken gjelder:

Saken gjelder støy fra sirisser, Rhodos.

Klager anfører at de fikk en siriss inn i leiligheten, først på badet og senere i leilighetens
luftekanal. Den laget en intens lyd som gjorde det vanskelig å sove.

De meldte fra til resepsjonen flere ganger. De forsøkte å gasse badet uten resultat. De ba om
ny leilighet og fikk til slutt det. Ferieoppholdet ble kraftig forringet.

Reiseforsikringen har sagt at dette er en reklamasjonssak.

Apollo har vist til at klager ikke tok problemet opp med dem.

Apollo fikk da ikke anledning til å finne en løsning, slik hotellet gjorde på dag 4.

For å få prisavslag, er det en forutsetning at turarrangør får vite om eventuelle mangler og får
anledning til å avhjelpe mangelen.

Det er derfor ikke grunnlag for prisavslag.

Nemnda bemerker:

En pakkereise er mangelfull hvis den avviker fra det som er avtalt eller forutsatt i avtalen,. jf.
pakkereiseloven § 6-1. Mangler kan gi grunnlag for prisavslag forutsatt at kunden har meldt
fra ril turarrangøren slik at denne har fått anledning til å avhjelpe mangelen. Det er naturlig at
en kunde i første omgang forsøker å ta mindre problemer opp med hotellet, men når det ikke
fører frem, må det gis beskjed til turarrangør slik at denne får anledning til å ordne opp.

Klager hadde i dette tilfelle hadde fått informasjon om telefonnummer til Apollos reiseleder
og om tidspunkt for hotelltreff. Når Apollo aldri fikk beskjed om problemet, er det ikke
grunnlag for prisavslag.

Vedtak:

Reklamasjonsnemnda for pakkereiser kan ikke anbefale at det gis prisavslag.

Vedtaket var enstemmig.