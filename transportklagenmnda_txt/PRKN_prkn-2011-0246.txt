Vedtak i Pakkereisenemnda

Sammendrag

Saken gjelder krav på dekning av flybilletter pga cruiseskips forsinket ankomst til Florida.

Dato
14.03.2012

Saksnummer
246/11

Tjenesteyter
RCCL

Klager: X

Turarrangør: RCCL

Antall reisende: 2

Reisens pris: 27.225

Saken gjelder:

Saken gjelder krav på dekning av flybilletter pga cruiseskips forsinket ankomst til Florida.

Klager har anført at cruiseskipet han var om bord på skulle ha ankommet Port
Canaveral kl. 06.00 den 24. juli. På grunn av et medisinsk nødstilfelle måtte skipet gjøre
en ekstra stopp på Bahamas og ankom først kl. 11.00.

Klager rakk derfor ikke flyavgang for hjemreisen til Norge og fikk ekstrautgifter på kr. 22.500,-
som kreves dekket helt eller delvis.

Utgiftene blir ikke dekket av reiseforsikringen.

Royal Caribbean Cruise Line AS har anført at klager bare har bestilt selve cruiset
gjennom RCCL. Flyreisen er bestilt utenom og er ikke en del av avtalen med RCCL.
Dessuten er forsinkelsen på 5 t ikke en mangel etter pakkereiseloven og Alminnelige
vilkår for pakkereiser.

Årsaken til forsinkelsen hadde heller ikke RCCL noen innvirkning på eller kunne gjøre noe for å
unngå.

Nemnda bemerker:

En pakkereise er i pakkereiseloven definert som et tilrettelagt arrangement somselges
under ett til en samlet pris og som inneholder minst to av følgende elementer: 1)transport,

2)innkvartering og 3) andre turisttjenester som utgjør en vesentlig del av arrangementet men
som ikke er direkte tilknyttet transport eller innkvartering.

Klager har i dette tilfelle bestilt et cruise av RCCL, men har bestilt flyreisen uavhengig av
cruisebestillingen for øvrig. Flyreisen inngår dermed ikke som en del av pakkereisen han har
avtalt med RCCL, og den er derfor RCCL uvedkommende.

Klagenemnda kan derfor ikke se at det grunnlag for noen kompensasjon for flybillettene.

Vedtak:

Reklamasjonsnemnda for pakkereiser kan ikke anbefale at det utbetales noen kompensasjon.

Vedtaket var enstemmig.

Nemnda hadde slik sammensetning ved behandling av saken:

Lagdommer Svein Dahl, Formann

Pål Martin Andersen, Forbrukerrådet

Silje Østby Jystad, Forbrukerrådet

Eva Pettersen, Ving Norge AS

Vigdis Fiske Amisol AS.