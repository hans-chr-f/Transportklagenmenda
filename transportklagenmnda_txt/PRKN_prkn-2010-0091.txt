Vedtak i Pakkereisenemnda

Sammendrag

Reise til Sør Afrika, 27. mars - 6. april 2010. Krav om
prisavslag grunnet annen innkvartering enn avtalt.

Dato
..

Saksnummer
91/10

Tjenesteyter
XXL Adventure

Sakens dokumenter ble lagt frem.

Klager: X

Turarrangør: XXL Adventure

Antall reisende: 2

Reisens pris: nok.40.000

Saken gjelder:

Reise til Sør Afrika, 27. mars - 6. april 2010. Krav om prisavslag grunnet annen innkvartering
enn avtalt.

Klager har i det vesentlige anført:

Klagerne skulle i henhold til opplysninger fra selger av reisen bo på XXL Game

Reserve. Her var det svømmebasseng, mulighet for rideturer, pluss at det var mange norske
familier der på samme tidspunkt. Disse opplysningene var avgjørende for klager da hun ikke
skulle være med på jakt.

Klagerne ble ikke møtt på flyplassen som avtalt. De ble først hentet etter 1 ½ time, for deretter
å bli kjørt til en leir som heter «Kubusi» som ligger nesten en halv dags kjøring med bil fra XXL
Game Reserve. Her var ingen basseng, ingen andre turister som man kunne være sosiale med,
ingen hester, ingen andre aktiviteter som de var blitt lovet. Så når klagers samboer var på jakt,
satt klager i hytta og ventet på at de skulle komme tilbake.

Det tok tre dager før klagerne fikk flytte til XXL Game Reserve, og de brukte nesten en dag på
forflytning.

Fire dager av ferien ble for klager fullstendig bortkastet. Klager krever prisavslag.

XXL Adventure har ikke avgitt uttalelse til nemnda. Til klager har XXL Adventure i det
vesentlige anført:

Det er veldig beklagelig at det ikke svarte til forventingene. XXL Games Reserve var fylt opp
med to store grupper. At klagerne ble plassert på Kubusi hadde nok med at det var meningen
at en av de andre gruppene ikke flyttet over som planlagt.

Nemnda bemerker:

Reklamasjonsnemnda for pakkereiser er opprettet etter avtale mellom

Norsk ReiselivsForum og Forbrukerrådet. I henhold til nemndsavtalens pkt 6 skal partene gis
anledning til å uttale seg før nemnda behandler saken.

Dersom en part unnlater å komme med uttalelse til nemnda, kan nemnda treffe vedtak på
grunnlag av de opplysninger som er fremkommet tidligere i saken.

XXL Adventures har ikke avgitt uttalelse til nemnda. Vedtak fattes på bakgrunn av sakens
foreliggende dokumenter.

Nemnda legger til grunn at det var avtalt opphold på XXL Games Reserve.

Nemnda legger videre til grunn klagers opplysninger om dette stedet og viktigheten for henne
av å være nettopp der. Selger var kjent med dette.

Det var en mangel at klagerne ikke fikk opphold opphold på XXL Game Reserve. Opphold
i Kubusi leir avhjalp ikke dette. Mangler gir grunnlag for et forholdsmessig prisavslag, jf
pakkereiseloven § 6-2.

Nemnda anbefaler at klager gis et prisavslag på kr 8.000

Vedtak:

Reklamasjonsnemnda for pakkereiser anbefaler at klagerne gis et prisavslag på

Kr 8.000

Vedtaket var enstemmig.

Nemnda hadde slik sammensetning ved behandling av saken:

Lagdommer Einar Kaspersen, formann

Elise Korsvik, Forbrukerrådet

Anne-Haugen-Flermoe, Forbrukerrådet

Mette Lindgren, Apollo Reiser AS

Marianne Strømme, Solia AS