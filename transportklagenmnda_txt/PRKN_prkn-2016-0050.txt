Vedtak i Pakkereisenemnda

Sammendrag

Krav om refusjon av reisens pris pga. dårlig renhold, all inclusive
som ikke var som forventet, servicen på hotellet, manglende

treningsrom og en aircondition som ikke fungerte tilfredsstillende.

Dato
11.11.2016

Saksnummer
50/16P

Tjenesteyter
Star Tour AS

Saken gjelder:

Krav om refusjon av reisens pris pga. dårlig renhold, all inclusive som ikke var som forventet,
servicen på hotellet, manglende treningsrom og en aircondition som ikke fungerte
tilfredsstillende.

Klager har i det vesentlige anført:

Klager bestilte en ukes reise for 2 personer med innkvartering i et dobbeltrom, større rom
med all inclusive på Bella Vista Beach Club, Sinemoretz, Bulgaria i perioden 18.08.15 -
25.08.15.

Klager var misfornøyd med

Star Tour ble gjort oppmerksom på problemet med airconditionen. Dette ble nevnt i en av
samtalene ned guidene. Klager har skrevet at de mener det ble sendt noen for å se på dette
problemet, så at Star Tour mener at de ikke har kjennskap til dette finner klager uforståelig.

Klager ble nektet å ta med mat til rommet da reisefølge var syk. Klager finner det unødvendig
å måtte be på sine knær og gå bak ryggen på de hotellansatte for å sørge for at hun skulle få i
seg mat og drikke.

Klager krever full refusjon av reisens pris.

Star Tour har i det vesentlige anført:

Klager sendte en e-post til Star Tours kundesenter den 19. august kl. 22.53 der han klager på
følgende punkter:

Den 23. januar 2016 gjør klager for første gang oppmerksom på følgende:

Ovennevnte punkter har klager ikke fremført til Star Tours guider på reisemålet.

Til Pakkereisenemnda klager han i tillegg på luftkondisjoneringen. Dette har han ikke gjort Star
Tour oppmerksom på hverken på reisemålet eller i korrespondansen fra 23. januar 2016.

Star Tours reiseleder fikk ikke anledning til å avhjelpe klager med deres misnøye vedr.
boblebadet, treningsrommet eller luftkondisjoneringen. Star Tour viser til Alminnelige vilkår
for pakkereiser om Partenes plikter punkt 7.2.c) og Mangler punkt 8.2.a). Star Tour har ikke
mottatt liknende klager fra andre ferierende på Bella Vista sommeren 2015. Videre gjør Star
Tour oppmerksom på at de ikke har reiser til Bulgaria på vinteren, og at de dermed ikke har
fått anledning til å undersøke disse klagepunktene ytterligere.

Rengjøringen er svært beklagelig - og er en mangel ved pakkereisen.

Star Tours representanter i Bulgaria ble gjort oppmerksom på klagers inntrykk av personalet
på hotellet. Dette ble formidlet til ledelsen på Bella Vista - og ble følgelig fulgt opp internt i Star
Tour TUI Nordic. Det samme er problemene klager beskriver om at han ikke fikk ta med mat
og drikke opp på rommet til sin syke samboer. Ut fra reisemålsloggen har klager sagt fra om
en i reisefølget ble syk den 23. august. Star Tours representant rådet klager til å kontakte lege,
men de skulle avvente til dagen etter med dette. Det ble ikke gjort kjent for guidene at klager
ikke fikk tillatelse til å ta med mat og drikke til rommet. Dersom Star Tours guider hadde kjent
til dette ville de kontaktet hotellet og hjulpet klager med å løse dette umiddelbart.

Et hotell som tilbyr All Inclusive skal ha en viss variasjon i menyen. Klager opplevde det ikke
slik, og generelt var de ikke fornøyde med dette konseptet på Bella Vista. Det er ofte er
individuelt hva man mener om mat og drikke på et hotell. Videre hadde klager vansker med å
kommunisere med hotellets personale. Dessverre er det nok ikke alle som behersker like godt
engelsk i Bulgaria.

Star Tour har ikke imøtekommet kundenes krav om full refusjon, eller halve reisens pris da de
anser at manglene klager beskriver ikke berettiger til et såpass stort prisavslag.

Star Tour har tilbudt klager et prisavslag på totalt kr 1.500.

Det vises for øvrig til brev fra Star Tour.

Nemnda bemerker:

En pakkereise er mangelfull når den avviker fra det som er avtalt eller forutsatt i avtalen,
jf. pakkereiseloven § 6-1. Avtalen omfatter pakkereisen slik den fremkommer av bestilling
og bekreftelse, opplysninger inntatt i turarrangørens katalog m.v., jf. alminnelige vilkår for
pakkereiser pkt. 2.

Mangler gir grunnlag for et forholdsmessig prisavslag med mindre de avhjelpes innen rimelig
tid og uten vesentlig ulempe for de reisende, jf. pakkereiseloven § 6-2. Turarrangøren har etter
pakkereiseloven en rett til å avhjelpe mangler. Denne rett forutsetter at turarrangøren gjøres
kjent med problemene på reisemålet. Dersom turarrangøren ikke har gitt anvisning på noe
annet, vil det etter nemndas vurdering være naturlig å ta opp manglene direkte med hotellet.
Fører ikke dette frem, må turarrangøren kontaktes snarest. Dersom manglene ikke tas opp på
reisemålet på en måte som gir turarrangøren mulighet til å avhjelpe manglene, vil man ikke nå
frem med krav om prisavslag i ettertid.

Det er klaget over en rekke forhold. Noen av klagepunktene er først fremsatt flere måneder
etter avsluttet reise. Dette gjelder betaling for boblebad, mangler ved luftkondisjoneringen
og mangler ved trimrommet. Disse punktene tas ikke opp til behandling, da klager unnlot å
reklamere på et tidspunkt da retting kunne skje, jfr. pakkereiseloven og Alminnelige vilkår for
pakkereiser punkt 8.8.2 a).

Når det gjelder det forhold at klageren fikk problemer med å ta med mat til rommet
i forbindelse med at hans samboer var syk, er heller ikke dette nevnt for de stedlige
representanter, som kunne ha vært behjelpelig med å forklare årsaken til at mat ble tatt med
fra restaurantområdet.

Klagen gjelder videre dårlig renhold på rommet, vanskeligheter med å kommunisere med de
ansatte, hotellstandarden og innholdet i all-inclusivekonseptet.

Dårlig renhold utgjør en mangel. Innholdet i et all-inclusivetilbud vil variere, men holder
vanligvis enkel standard. Det er også som regel en sammenheng mellom det man betaler for
en reise og det som tilbys. Klageren har betalt ca. 638 kroner pr. person pr. døgn inkludert
flyreise tur/retur.

Når det gjelder hotellstandard, finnes det ikke noen europeisk standard for
hotellklassifisering. Som regel klassifiseres hotellene av lokale myndigheter.

At ikke alle som kommer i kontakt med gjester behersker engelsk på et tilfredsstillende nivå
er nok noe en gjest må regne med ved en reise til Bulgaria. Engelsk er ikke så utbredt der
som i andre deler av Europa, og hotellene er ofte stengt i vintersesongen, hvilket betyr at
hotellarbeid er sesongarbeid. Så vidt nemnda forstår har arrangøren tatt opp med hotell-
ledelsen at de ansatte gjorde et dårlig inntrykk.

For dårlig renhold med videre har arrangøren tilbudt et prisavslag på 1.500 kroner. Nemnda
finner etter en samlet vurdering at avslaget bør settes til 20% av reisens pris, avrundet til kr
1.800.

Vedtak:

Pakkereisenemnda anbefaler at klageren får et prisavslag på kr 1.800.

Vedtaket er enstemmig.