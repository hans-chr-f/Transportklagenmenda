Vedtak i Transportklagenemnda - Fly

Sammendrag

Krav om erstatning for bortkommet bagasje.

Dato
17.10.2012

Saksnummer
150/12F

Tjenesteyter
Air Berlin

Krav om erstatning for bortkommet bagasje.

Klager har i det vesentlige anført:

Klager reiste fra Dubai til Berlin 17. august 2011. Klagers bag ankom ikke, og klager krever
erstatning for innholdet i bagen 2 000 USD.

Klager har sendt inn dokumentasjonen flyselskapet krever, men har ikke mottatt noen
erstatning.

Air Berlin har i det vesentlige anført:

For at Air Berlin skal kunne behandle klagers søknad om erstatning av bortkommen
bagasje, ber selskapet om at klager sender inn nødvendig dokumentasjon som kvitteringer,
bankinformasjon etc.

Nemnda bemerker:

Air Berlin er i henhold til Montreal-konvensjonen artikkel 17 nr. 2 erstatningsansvarlig for
forsvunnet bagasje, hvis hendelsen som har forårsaket at bagasjen forsvant er inntruffet
mens bagasjen var i flyselskapets varetekt.

Passasjeren må sannsynliggjøre sitt tap.

Klager har ikke fremlagt oversikt over innholdet i kofferten, kvitteringer e.l. Nemnda antar at
dette er grunnen til at Air Berlin ikke har truffet avgjørelse i saken.

Nemnda finner ikke saken tilstrekkelig opplyst til å kunne fatte avgjørelse i saken.

Vedtak:

Saken avvises.

Nemnda hadde slik sammensetning ved behandling av saken:

Lagdommer Einar Kaspersen, formann

Elise Korsvik, Forbrukerrådet

Kirsti Pamphlett, Forbruker Europa

Amine Hansen, Norwegian Air Shuttle ASA

Edith Lundem Jakobsen, Lufthansa German Airlines