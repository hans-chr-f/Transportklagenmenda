Vedtak i Transportklagenemnda - Fly

Sammendrag

Krav om 50 % av standarderstatning grunnet kansellering.

Dato
26.09.2022

Saksnummer
2022-00889

Tjenesteytere
Widerøe

Klager har i det vesentlige anført

Klager skulle reise med Widerøe fra Tromsø via Bergen til Kristiansund den 21. mars
2022. Avgang fra Tromsø var kl. 17:10 med WF627 og ankomst Kristiansund kl. 20:55.
WF627 ble kansellert og klager ble booket samme dag til:
SK4431 kl. 19:00 Tromsø – Oslo
SK2309 kl. 21:55 Oslo – Kristiansund med ankomst kl. 22:50.

Klager krever 50% av standarderstatning i henhold til EU-forordning 261/2004.

Tjenesteyterne har i det vesentlige anført
Widerøe viser til at klager var booket på WF627 fra TOS til BGO og videre på WF576
fra BGO til KSU. Planlagt avgangstid var kl. 17:10 og ankomst 20:55. WF627 fra TOS ble
kansellert på grunn av teknisk feil og klager ble booket om til SK4431 fra TOS til OSL
og videre til KSU med SK2309. SK2309 landet i KSU kl. 22:46 under to timer senere enn
opprinnelig planlagt ankomst kl.  20:55. 

I henhold til regulativet er dette ikke kompensasjonsberettiget:
"1.Dersom en flyging innstilles, skal de berørte passasjerene:

c) ha rett til erstatning fra den transporterende luftfartsselskap i samsvar med artikkel 7,
med mindre:

iii) de opplyses om innstillingen mindre enn syv dager før planlagt avgangstid og tilbys
omruting slik at de kan reise høyst en time før planlagt avgangstid og ankomme til det
endelige bestemmelsessted senest to timer før planlagt ankomsttid."

Original rute 21mar:
WF 627 V 21MAR 1 TOSBGO LK1 1710 1915/NN *1A/E*

WF 576 V 21MAR 1 BGOKSU LK1 1950 2055/NN *1A/E
Ombooket til:
SK4431 D 21MAR 1 TOSOSL TK1 1900 2055/TK E*
SK2309 V 21MAR 1 OSLKSU TK1 2155 2250/TK E*

Nemnda bemerker

Kansellering gir rett til standarderstatning med mindre flyselskapet godtgjør at
innstillingen skyldtes ekstraordinære omstendigheter som ikke kunne vært unngått selv
om alle rimelige tiltak var truffet, jf. EU-forordning 261/2004 artikkel 5 og 7. 

Ved informasjon om kanselleringen mindre enn syv dager i forveien, faller retten til
erstatning bort hvis flyselskapet har tilbudt passasjeren omruting slik at han kunne reise
høyst en time før planlagt avgangstid og ankomme det endelige bestemmelsesstedet
senest to timer etter planlagt ankomsttid, jf. artikkel 5 nr. 1 bokstav c) iii). 

I dette tilfellet ble klageren tilbudt omruting til en flygning 1 time og 50 minutter etter
sin opprinnelige avgang, og han ankom sitt endelige bestemmelsessted 1 time og 55
minutter forsinket. 

Kanselleringen gir etter dette ikke rett til standarderstatning.

Vedtak

Transportklagenemnda kan ikke anbefale at klager gis medhold.