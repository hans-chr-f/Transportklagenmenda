Vedtak i Pakkereisenemnda

Sammendrag

Saken gjelder krav om prisavslag pga uferdig hotel m.m. - Makadi,. Hurghada, Egypt.

Dato
26.09.2012

Saksnummer
304/11

Tjenesteyter
Ving Norge AS Turarrangør: Ving Norge AS

Sakens dokumenter ble lagt frem.

Klager: X

Turarrangør: Ving Norge AS

Antall reisende: 10

Reisens pris: 75.980,-

Saken gjelder:

Saken gjelder krav om prisavslag pga uferdig hotel m.m. - Makadi,. Hurghada, Egypt.

Klager har anført at de ble lurt av Ving til å kjøpe ferie på et hotell som Ving må ha hatt
kjennskap til at ikke ville bli ferdig i tide. Som alternativ ble de lovet et annet hotell
med samme standard, men det var en rekke alvorlige mangler ved dette hotellet. Det
var nedslitt og overbooket, noe som førte til en rekke problemer bl a ved bassenget og
på stranden og i restauranten. De hygieniske forholdene var dårlige både på rommene,
i restauranten, ved bassenget og på toalettene.

Ving har henvist til den redegjørelse de har gitt i forbindelse med de øvrige klagesakene
som har sitt utspring i samme forhold. Ving har også i denne saken tilbudt et prisavslag
på 30% av reisens pris etter fradrag av tidligere utbetalt avslag.

Nemnda bemerker:

Reklamasjonsnemnda har mottatt en rekke klager som har sitt utspring i samme situasjon
på Makabi. Klagene gjelder både det forhold at det var solgt en pakkereise til et hotell som
ikke var ferdig bygget, og forskjellige utilfredsstillende forhold på det hotellet gjestene ble
innkvartert.

Nemndas flertall har i de tidligere sakene anbefalt at klagerne får et prisavslag tilsvarende
30% av reisens pris, mens mindretallet har anbefalt 50%.

Nemndas vedtak i sak nr. 244/11 vedlegges til orientering.

Nemnda finner ikke grunnlag for å bedømme nærværende sak annerledes enn tidligere saker
og anbefaler derfor et prisavslag på 30%.

Vedtak:

Reklamasjonsnemnda anbefaler at det gis et prisavslag tilsvarende 30% av reisens pris.

Vedtaket var enstemmig.

Nemnda hadde slik sammensetning ved behandling av saken:

Lagdommer Svein Dahl, Formann

Pål Martin Andersen, Forbrukerrådet

Silje Østby Jystad, Forbrukerrådet

Vigdis Fiske Amisol AS

Helga Hermansen, Star Tour AS.

Se prkn-2011-244.