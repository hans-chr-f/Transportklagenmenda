Vedtak i Pakkereisenemnda

Sammendrag

Saken gjelder kompensasjon for kansellert tur, Tyrkia.

Dato
..

Saksnummer
124/13P

Tjenesteyter
Detur Norway AS

Sakens dokumenter ble lagt frem.

Klager: X

Turarrangør: Detur Norway AS

Reisemål: Tyrkia

Antall reisende: 2

Reisens pris: 22.600 nok.

Tidsrom: 010713- 220713

Saken gjelder:

Saken gjelder kompensasjon for kansellert tur, Tyrkia.

Klager opplyser at reisen ble bestilt 30. april med avreise 4. juli.

Den 10. juni fikk hun tekstmelding om at turen var kansellert på grunn av for få påmeldte.
De fikk da tilbud om å få refundert pengene eller reise enten 1. eller 8. juli. De har nå måttet
forlenge ferieoppholdet med en uke med en ekstra utgiftspost på kr.9.000,-. Dette kreves
dekket.

Detur erkjenner at de kansellerte for sent og er pliktig til å betale kompensasjon.
Klager fikk tilbud om å få full refusjon av det innbetalte beløp, men valgte i stedet en 3-
ukers tur. På den har hun fått ca. kr.5.600,- i rabatt. Resultatet er at hun har betalt det
samme for 14 dager som opprinnelig og fått en god rabatt på siste uken.

Dette er en romslig kompensasjon. Det var klager selv som valgte å ta en ekstra uke.

Nemnda bemerker:

Etter reisevilkårene kan turarrangør kansellere i tilfelle for få påmeldte.

Det må i tilfelle gjøres senest 30 dager før avreisedag.

I dette tilfelle skjedde kanselleringen med kortere varsel enn 30 dager før avreise og klager
hadde da krav på å få refundert hele det innbetalte beløp.

Klager valgte ikke dette alternativ, men valgte å gjennomføre reisen på en annen dato og
forlenget den med en uke. I den forbindelse fikk hun en rabatt på kr.5.605,-. Nemnda finner ut
fra en helhetsbetraktning at dette er en passende kompensasjon ut fra det valg klager selv har
foretatt.

Vedtak:

Reklamasjonsnemnda for pakkereiser kan ikke anbefale ytterligere kompensasjon.

Vedtaket var enstemmig.