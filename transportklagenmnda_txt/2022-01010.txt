Tjenesteyter følger ikke vedtaket i saken (31.01.2023)
Kommentar fra tjenesteyter:

Ifølge klager har ikke SAS fulgt opp nemndas vedtak

Vedtak i Transportklagenemnda - Fly

Sammendrag

Krav om standarderstatning og refusjon av utgifter grunnet ruteendring.

Dato
15.11.2022

Saksnummer
2022-01010

Tjenesteytere
Ethiopian Airlines
SAS

Klager har i det vesentlige anført

Klager (2 voksne og 1 spedbarn) hadde bestilt SAS Eurobonusbilletter for reise t/r Oslo -
Mahe Island (Seychellene) 13. - 22. mai 2022. Flyvningene skulle gå via Addis Ababa med
Ethiopian Airlines, og billettene var utstedt på SAS-dokument. 

Den 14. februar mottok klager en epost fra SAS med informasjon om at returen var
endret til 24. mai. Klager aksepterte denne endringen. 

Dagen før avreise den 12. mai mottok klager en epost fra Ethiopian Airlines med
informasjon om at returreisen den 24. mai var kansellert, og at klager var booket om
til den 27. mai, tre dager senere. Flyvningen ble i tillegg nedgradert fra business til
økonomi. 

Klager pådro seg utgifter til hotell og mat i perioden fra 24. - 27. mai på Seychellene for til
sammen kroner 14 825. 

Klager krever standarderstatning 600 euro per person, samt refusjon av utgifter kroner
14 825 (20 362,35 SCR, Seychelliansk Rupi).

Tjenesteyterne har i det vesentlige anført
Ethiopian Airlines har ikke avgitt uttalelse til nemnda. Til klager har flyselskapet i det
vesentlige anført:

Klager bes henvende seg til utsteder og eier av billetten, Scandinavian Airlines. 

SAS har i det vesentlige anført:

SAS viser til fremlagt bookinghistorikk at klagers reise bestod utelukkende av Ethiopian
Airlines flyvninger, og at noen av disse flyvningene ble kansellert og erstattet med nye. 

Ved snakk om EU-kompensasjon og dekning av utgifter til forpleining er det
transporterende flyselskap som er ansvarssubjekt. I dette tilfellet er transporterende
flyselskap Ethiopian Airlines. SAS anser derfor at dette er en sak mellom klager og
Ethiopian Airlines.

Nemnda bemerker

Før saken behandles i nemnda, skal partene gis mulighet til å uttale seg om både
faktiske og rettslige sider av saken. Dersom partene ikke benytter seg av sin adgang til
å uttale seg, kan nemnda likevel treffe vedtak på grunnlag av de opplysninger som er
fremkommet tidligere i saken, jf. transportklagenemndforskriften § 5-3.

En ruteendring innebærer kansellering av en avtalt flygning. Kansellering gir rett
til standarderstatning med mindre flyselskapet godtgjør at innstillingen skyldtes
ekstraordinære omstendigheter som ikke kunne vært unngått selv om alle rimelige
tiltak var blitt truffet, jf EU-forordning 261/2004 artikkel 5 og 7. Klager hadde en
gjennomgående billett på SAS-dokument, og hans rettigheter etter EU-forordningen er
da ikke påvirket av at hendelsen har skjedd utenfor EU med et etiopisk selskap. SAS er
som følge av dette ansvarlig overfor klager. Klager har rett på standarderstatning for
strekningen Addis Abeba - Seychellene med 400 Euro pr passasjer.

Klager krever refusjon av dokumenterte utgifter til hotell og mat i tre dager som følge av
ruteendringen, forordningen art 9. Nemnda mener at selskapet skal dekke dette.

Klager har videre krevet erstatning for at hans returbilletter ble nedgradert fra business-
til økonomiklasse. Nemnda mener at SAS er ansvarlig for å dekke differansen mellom
businessbilletter, som klager har betalt for med bonuspoeng, og økonomibilletter.
Det følger av EU-forordning art 10 2 b at klager har rett på 50% av billettprisen for den
strekningen nedgraderingen gjelder.

Forbrukerrepresentantene mener at klager i dette tilfellet har krav på forsinkelsesrente
iht. forsinkelsesrenteloven, normalt regnet fra 30 dager etter at klager har krevd
standardkompensasjon eller annen erstatning, og fra 7 dager etter at klager har krevd
refusjon.

Vedtak

Transportklagenemnda anbefaler klager gis medhold i krav om standarderstatning,
forpleiningsutgifter og kompensasjon for nedgradering,