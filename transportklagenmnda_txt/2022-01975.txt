Vedtak i Transportklagenemnda - Sjø

Sammendrag

Krav om frafall av gebyr.

Dato
08.11.2022

Saksnummer
2022-01975

Tjenesteytere
Torghatten Nord

Klager har i det vesentlige anført

Klager (til sammen fire personer) reiste med ferge fra Sandvikvåg til Halhjem den 24. juli
2022. Klager kjørte i filen til Husavik og byttet over til rett kø på kaien. Klager ble igjen
i bilen for å sove og resten av familien gikk til kafeen. Det ble lagt gebyr på vindusruta
mens klager sov. 

Klager forklarer at de ikke visste at AutoPASSet ikke hadde fungert og er ikke fornøyd
med at hun ikke ble vekket eller fikk mulighet til å betale om bord. 

Denne reisen har klager kjørt noen ganger tidligere og aldri hatt noen problemer.

Klager krever å få slettet gebyret på kr. 2100.

Tjenesteyterne har i det vesentlige anført
Torghatten Nord bemerker at betaling skjer gjennom skiltregistrering med kamera ved
start av fergeleden, godt merket med flere skilt. Hvis kjøretøyet, som dette kjøretøyet,
ikke har kjørt ned i høyre kjørefelt, har ikke kameraet fått sjansen til å registrere det.

Det er ingen manuell betaling på fartøyet. Om man blir stoppes i billettkontrollen og
ingen betaling er registrert, er det som om du er gratis på fergen.

Betaling for selve fergeturen vil derfor bli belastet på stedet (brukes kun under
billettkontroll) og etter avtale dersom kjøretøyet har det, (så det er riktig at du ser det på
avtalen). Og så sendes det en faktura i posten med gebyret.

Torghatten Nord vil Ikke imøtekomme klagers krav.

Nemnda bemerker

Klager krever å få slette gebyr på kr. 2100,- fra AutoPASS.

Klager har kjørt inn på fergen via feil kjørefelt, og ikke blitt registrert i AutoPASS anlegget.

Transportklagenemnda sjø finner ikke at klager gis medhold.

Nemnda viser til tidligere avgjørelser om samme problematikk, jf. bl.a. SJTKN-2021-1834,
SJTKN-2021-1679, SJTKN-2021-1569, SJTKN-2021-1346, SJTKN-2021-1291og bemerker at
det er den reisende som er ansvarlig for å kjøre i riktig kjørefelt og bli registrert gjennom
AutoPASS. Unnlatelse av dette medfører tilleggsgebyr.

Vedtak

Transportklagenemnda sjø finner ikke at klager gis medhold.