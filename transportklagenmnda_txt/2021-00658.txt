Vedtak i Pakkereisenemnda

Sammendrag

Krav om refusjon av avbestillingsgebyret grunnet Covid-19.

Dato
15.06.2021

Saksnummer
2021-00658

Tjenesteytere
Royal Travel

Klager har i det vesentlige anført

Klagen gjelder en pakkereise for to personer til Kypros i perioden 18.03.2020 - 25.3.2020.
Totalpris 8 870 svenske kroner.

Den 18. mars 2020 fikk klager melding fra Royal Travel om at reisen var kansellert
grunnet Covid-19. 

Klager har ikke søkt om dekning/erstatning fra andre. 

Klagers krav: SEK 8 870.

Det vises for øvrig til korrespondanse fra klager.

Tjenesteyterne har i det vesentlige anført
Den 18. mars 2020 mottok klager en e-post fra Royal Travel hvor det fremgikk at de
hadde valgt å kansellere alle vårens turer, men at de samme turene ville bli satt opp
høsten 2020. Dersom avreisedato ikke skulle passe, kunne klager kontakte Royal Travel
på e-postadressen royaltravel@televikar.no. 

Royal Travel skriver i en e-post til klager den 11. mars 2021 at klager selv avbestilte reisen
den 20. februar 2020.

Royal Travel har ikke sendt tilsvar til nemnda.

Det vises for øvrig til korrespondanse fra Royal Travel.

Nemnda bemerker

Klagen gjelder en pakkereise for to personer til Kypros i perioden 18.03.2020 - 25.3.2020.
Totalpris 8 870 svenske kroner.

Den 18. mars 2020 fikk klager melding fra Royal Travel om at reisen var kansellert
grunnet Covid-19. Klagers krav er på SEK 8 870.

Reisearrangøren har anledning til å avbestille reisen begrunnet i Covid-19 etter
pakkereiseloven § 23 annet ledd. Ved en slik avbestilling skal reisens kostnad refunderes
til klager etter pakkereiseloven § 24. Pakkereisenemnda anbefaler at klager får
refundert sin innbetaling på SEK 8 870 med forsinkelsesrenter fra 90 dager etter
kanselleringstidspunktet. Nemnda anbefaler at utbetalingen skjer innen 14 dager fra
mottagelse av vedtaket.

Vedtak

Pakkereisenemnda anbefaler at klager gis medhold.