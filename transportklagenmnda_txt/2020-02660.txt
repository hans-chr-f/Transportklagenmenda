Vedtak i Pakkereisenemnda

Sammendrag

Krav om refusjon av avbestillingsgebyret grunnet Covid-19.

Dato
07.12.2020

Saksnummer
2020-02660

Tjenesteytere
ReiseExperten AS

Klager har i det vesentlige anført

Klagen gjelder en pakkereise for en person til Oberammergau, Tyskland i perioden
02.08.2020 - 07.08.2020. Totalpris 17 995 kroner.

Pasjonsspillet i Oberammergau avlyste årets spill pga. Covid-19 den 19.03.2020 klokken
16:00. Klager fikk beskjed om avlysningen per brev fra Finnøy Buss AS og ReiseExperten
AS poststemplet 23. mars 2020. 

Finnøy Buss AS og ReiseExperten AS har informert klager om at hun vil få tilbake det hun
har innbetalt så snart pengene er tilbakebetalt til deres agent. 

Klager har søkt forsikringsselskap om dekning/erstatning. Klager har ikke blitt tilkjent
dekning/erstatning.

Klagers krav: Depositum 3 000 kroner betalt 28.01.2020 og ekstraordinært depositum 8
000 kroner betalt 20.02.2020, totalt 11 000 kroner. 

Det vises for øvrig til korrespondanse fra klager.

Tjenesteyterne har i det vesentlige anført
Per e-post den 8. juni 2020 og 24. juli 2020 har reisearrangøren informert klager om
at det forhåndsbetalte beløpet til arrangøren av pasjonsspillet i Oberammergau vil bli
tilbakebetalt til klager så snart deres agent mottar oppgjør fra arrangøren av spillet. 

Finnøy Buss AS og ReiseExperten AS har informert klager om at de ansatte er permitterte
og reisearrangørene har ikke besvart nemndas henvendelser.

Det vises for øvrig til korrespondanse fra Finnøy Buss AS og ReiseExperten AS.

Nemnda bemerker

Klagen gjelder en pakkereise for en person til Oberammergau, Tyskland i perioden
02.08.2020 - 07.08.2020. Totalpris 17 995 kroner.

Pasjonsspillet i Oberammergau avlyste årets spill pga. Covid-19 den 19.03.2020 klokken
16:00. Klager fikk beskjed om avlysningen per brev fra Finnøy Buss AS og ReiseExperten
AS poststemplet 23. mars 2020.

Klagers krav: Depositum 3 000 kroner betalt 28.01.2020 og ekstraordinært depositum 8
000 kroner betalt 20.02.2020, totalt 11 000 kroner.

Tjenesteyter har anledning til å avbestille reisen begrunnet i Covid-19 etter
pakkereiseloven § 23 annet ledd. Ved en slik avbestilling skal reisens kostnad refunderes
til klager etter pakkereiseloven § 24. Pakkereisenemnda anbefaler at klager får refundert
sin innbetaling på 11 000 kroner.

Vedtak

Pakkereisenemnda anbefaler at klager gis medhold.