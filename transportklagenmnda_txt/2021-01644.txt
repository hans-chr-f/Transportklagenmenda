Vedtak i Transportklagenemnda - Fly

Sammendrag

Krav om standarderstatning grunnet kansellering.

Dato
15.02.2022

Saksnummer
2021-01644

Tjenesteytere
SAS

Klager har i det vesentlige anført

Klager skulle reise med SAS fra Ålesund via Oslo og København til Hamburg den 22. juli
2021. Planlagt ankomst Hamburg var kl. 19:50.
SK1465 fra Oslo til København ble kansellert grunnet streik. Klager mener kanselleringen
skyldtes mangel på crew hos SAS, og ikke som følge av streik. Klager ble booket om, og
reiste med Brussels Airlines fra Oslo via Brussel til Hamburg. Det oppstod forsinkelser
i Brussel, som følge av problem med dokumentasjon i forbindelse med corona
situasjonen. Klager ankom Hamburg kl. 23:20, og krever standarderstatning.

Tjenesteyterne har i det vesentlige anført
SAS har tross oppfordring ikke fremmet tilsvar til nemnda.

Til klager har SAS forklart at kanselleringen skyldes streik, og at det var en ekstraordinær
omstendighet. SAS kan ikke imøtekomme klagers krav om standarderstatning.

Nemnda bemerker

Kansellering gir passasjeren rett til standarderstatning med mindre flyselskapet godtgjør
at innstillingen skyldtes ekstraordinære omstendigheter som ikke kunne vært unngått
selv om alle rimelige tiltak var truffet, jf. EU-forordning 261/2004 artikkel 5 og 7.

SAS har ikke avgitt uttalelse til nemnda. Til klager har flyselskapet uttalt at kanselleringen
skyldtes streik. Uttalelsen er imidlertid ikke dokumentert. Selskapet kan da ikke sies å
ha godtgjort at kanselleringen skyldtes en ekstraordinær omstendighet som ikke kunne
vært unngått. Klager har således rett til standarderstatning 250 euro fra SAS.  

Forbrukerrepresentantene mener at klager i dette tilfellet også har krav på
forsinkelsesrente iht. forsinkelsesrenteloven, normalt regnet fra 30 dager etter at klager
har krevd refusjon, standardkompensasjon eller erstatning.

Vedtak

Transportklagenemnda anbefaler at SAS utbetaler 250 euro til klager.