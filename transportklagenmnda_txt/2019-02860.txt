Vedtak i Transportklagenemnda
- Kollektivreiser

Sammendrag

Billett kjøpt for sent

Dato
10.12.2019

Saksnummer
2019-02860

Tjenesteytere
Skyss

Klager har i det vesentlige anført

Klager reiste med buss fra Møhlenpris til Nesstun da hun ble ilagt tilleggsavgift den 3.juni
2019 fordi hun hadde kjøpt sin billett for sent. Klager trodde hun hadde klart å kjøpe ny
månedsbillett på billettmaskinen på Møhlenpris bussholdeplass. Klager forklarer videre
at hun forsøkt å validere billetten da hun kom om bord på bussen, og fikk da mistanke
om at det var noe galt. Hun valgte da å kjøpe en enkeltbillett på mobilen sin.

Klager krever at Skyss frafaller gebyret.

Tjenesteyterne har i det vesentlige anført
Skyss har, til tross for purring fra sekretariatet, ikke kommet med uttalelse i saken ut over
svaret til klager.

Nemnda bemerker

Klager ble under kontroll på bussen ilagt gebyr på det grunnlag at billetten var kjøpt for
sent. 

Det følger av transportvedtektene til Skyss at den reisende skal løse billett før eller ved
påstigning, jf § 3. Videre følger det av § 4 at reisende som ved kontroll ikke kan vise gyldig
billett, plikter å betale tilleggstakst.

Nemnda legger til grunn at klager viste en enkeltbillett, men denne var kjøpt etter
ombordstigning og anses dermed ikke gyldig. 

Vilkårene for å ilegge gebyr var dermed til stede. 

Nemnda har merket seg klagers opplysning om at hun hadde problemer med å få
fornyet månedskortet, men trodde at hun hadde greid å fornye kortet. Nemnda peker på
at den reisende selv må forsikre seg om at billetter er fornyet.

Nemnda kan ikke se at det foreligger grunnlag for å anbefale at tilleggsavgiften frafalles.

Vedtak

Transportklagenemnda Kollektivtransport finner ikke å kunne anbefale at klager gis
medhold