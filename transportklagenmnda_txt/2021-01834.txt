Vedtak i Transportklagenemnda - Sjø

Sammendrag

Krav om frafall av ilagt gebyr.

Dato
13.01.2022

Saksnummer
2021-01834

Tjenesteytere
Torghatten Nord

Klager har i det vesentlige anført

Klager og hans kone reiste fra Halhjem til Sandvikvåg den 14. september 2021 med
leiebil. Ved ankomst kjørte klager inn i feil kjørebane og tok retning Husavik. Nede
på kaien endret klager så bilen over til filen for Sandvikvåg, dette ble observert av
fergepersonalet. 

Om bord snakket klager med kontrolløren og ville betale for billetten, dette da klager
hadde på andre fergeoverfarter betalt om bord. Klager ble informert om at denne fergen
så kunne man ikke betale om bord. Det ble ilagt gebyr.

Klager ønsker at betale billetten for overfarten og slettet ilagt gebyr.

Tjenesteyterne har i det vesentlige anført
Torghatten Nord viser til at det heter i rapporten at bilen til klager den 14. september
2021 kjørte i feil kjørefelt og deretter krysset et «påkjøring forbudt» skilt ved Sandvikvåg
fergehavn. Mannskapet observerte dette og forsøkte å få oppmerksomheten til sjåføren,
men uten at han reagerte.

Bilen skal ha kjørt om bord på fergen uten at mannskapet kjente igjen bilen. Sjåføren
prøvde ikke å kontakte de og da mannskapet skulle sjekke alle kjøretøy for gyldige
billetter var klagers bil på fartøyet uten registrering.

Det er føreren av kjøretøyets eget ansvar å ha gyldig betaling ved påstigning. 

Torghatten Nord AS opprettholder straffegebyret.

Nemnda bemerker

Nemnda viser til at det er den reisendes ansvar å ha gyldig betalingsmedium, herunder
AutoPASS-brikke ved passering.

Det følger av AutoPASS regulativet ferge Pkt.10 at reisende som ved kontroll har unnlatt
å betale eller registrere med brikke kan avkreves en tilleggstakst på 2100 pr kjøretøy.
Klager har erkjent at han kjørte i feil fil og således ikke ble registrert. Det er ikke mulig
med betaling om bord. Etter nemndas syn er det godt merket på stedet hvor man skal
kjøre, og AutoPASS-systemet er godt synlig.

Torghatten har en fast praksis om at dersom kunden ved ombordkjøring forklarer til
personalet at den har kjørt feil, vil det ikke bli ilagt tilleggstakst. Dette ble ikke gjort her,
og klagers bil ble først oppdaget ved kontroll. 

Det var således grunnlag for gebyr.

Vedtak

Transportklagenemnda sjø finner ikke å kunne anbefale at klager gis medhold.