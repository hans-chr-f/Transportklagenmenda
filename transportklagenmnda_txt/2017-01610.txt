Vedtak i Transportklagenemnda - Fly

Sammendrag

Krav om standarderstatning grunnet forsinkelse.

Dato
08.05.2018

Saksnummer
2017-01610

Tjenesteytere
Emirates

Klager har i det vesentlige anført

Klager skulle reise fra Trondheim til Manila via Oslo og Dubai den 25. mars 2017 med
ankomst 26. mars kl 16.00. Flight EK160 fra Oslo til Dubai ble forsinket slik at klager
mistet sin videreforbindelse og ankom endelig bestemmelsessted mer enn fem timer
forsinket.

Klager krever standarderstatning 600 euro per person i henhold til EU-forordning
261/2004.

Tjenesteyterne har i det vesentlige anført
EK160 ble forsinket 3 timer og 37 minutter grunnet sent innkommet fly som følge av
dårlige værforhold, regn og tordenvær. Det vises til fremlagt dokumentasjon. 

Hendelsen er ikke kompensasjonsberettiget da årsaken var ekstraordinære
omstendigheter utenfor Emirates kontroll. 

Emirates kan ikke imøtekomme klagers krav. 

Det vises for øvrig til Emirates brev.

Nemnda bemerker

En passasjer som kommer mer enn 3 timer forsinket frem til sitt endelige
bestemmelsessted, har rett til standarderstatning med mindre flyselskapet godtgjør at
forsinkelsen skyldtes ekstraordinære omstendigheter som ikke kunne vært unngått selv
om alle rimelige tiltak var truffet, jf EU-forordning 261 / 2004 artiklene 5, 6 og 7, samt EU-
domstolens avgjørelser i sakene Sturgeon-Condor av 19.11.2009 (C-402/07) og Nelson
med flere av 23.10.2012 (C-581/10).

Værforhold som påvirker flytrafikken ved at det ikke er mulig å lande/ta av, ved at det
oppstår store forsinkelser med videre, kan være en slik ekstraordinær omstendighet som
medfører at den reisende ikke har krav på erstatning. Dette må vurderes konkret.

Nemnda mener at flyselskapet Emirates har godtgjort at verken forsinkelsen eller de
ekstraordinære omstendighetene kunne vært unngått selv om alle rimelige tiltak var
truffet:

Emirates har fremlagt dokumentasjon som viser at EK160 fra Oslo til Dubai ble forsinket
3 timer og 37 minutter grunnet tordenvær i Dubai. Emirates kunne ikke gjort noe for
å forhindre værforholdene. Klager ble booket om til neste avgang, og ankom endelig
bestemmelsessted mer enn fem timer forsinket. 

Forsinkelsen gir etter dette ikke rett til standarderstatning.

Vedtak

Transportklagenemnda - fly anbefaler ikke at klager gis medhold