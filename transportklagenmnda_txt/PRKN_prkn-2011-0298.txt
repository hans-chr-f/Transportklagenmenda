Vedtak i Pakkereisenemnda

Sammendrag

Saken gjelder klage på reisens lengde.

Dato
26.09.2012

Saksnummer
298/11

Tjenesteyter
Amisol AS

Sakens dokumenter ble lagt frem.

Klager: X

Turarrangør: Amisol AS

Antall reisende: 2

Reisens pris: 7.835,-

Saken gjelder:

Saken gjelder klage på reisens lengde.

Klager anfører at hun 25/8 bestilte en 2-ukers tur med avreise 3/9.

Hun betalte i bank og printet ut reisedokumentene først på avreisedagen.

Da oppdaget hun at hun bare hadde fått en 1-ukes tur.

Amisol anfører at det ved bestillingen ble gjort klart for klager at de ikke hadde ledige
2-ukers turer den aktuelle datoen. Vedkommende som tok imot bestillingen husker
bestillingen godt fordi de hadde telefonsamtaler flere ganger.

Dessverre var det ingen ledige plasser på flyet slik at de kunne forlenge oppholdet. Hadde
kunden sjekket billetten da hun mottok den, ville hun ha oppdaget at det var en 1-ukes tur.

Nemnda bemerker:

Det er ikke mulig for nemnda å ha noen sikker formening om innholdet av telefonsamtalene
mellom klager og Amisol den 25/8.

Det er imidlertid uomtvistet at klager mottok reisedokumentene samme dag uten
å kontrollere dem før på selve avreisedagen. Hadde dette vært gjort tidligere, ville
misforståelse/feil blitt oppdaget. Det følger av pkt. 7.2 d) i Alminnelige vilkår for pakkereiser
at kunden plikter å kontrollere at billetter og reisedokumenter er i samsvar med bestillingen.
Reklamasjonsnemnda finner dermed ikke grunnlag for å anbefale noen kompensasjon.

Vedtak:

Reklamasjonsnemnda finner ikke å kunne anbefale at det betales noen kompensasjon.

Vedtaket var enstemmig..

Nemnda hadde slik sammensetning ved behandling av saken:

Lagdommer Svein Dahl, Formann

Pål Martin Andersen, Forbrukerrådet

Silje Østby Jystad, Forbrukerrådet

Anne Edvardsen, Ving Norge AS

Helga Hermansen, Star Tour AS.