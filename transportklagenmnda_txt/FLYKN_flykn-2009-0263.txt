Vedtak i Transportklagenemnda - Fly

Sammendrag

Erstatning for påførte ekstraomkostninger på grunn av kansellert flyavgang.

Dato
24.03.2010

Saksnummer
263/09F

Tjenesteyter
Seat24no

Erstatning for påførte ekstraomkostninger på grunn av kansellert flyavgang.

Klager har i det vesentlige anført:

Klager skulle sammen med sin samboer tilbringe 4 dager i New York.

De skulle reise 9. september 2009 Torp - København - New York med ankomst kl 11.55.

Klager fikk 16. juni 2009 e-post fra Seat24.no om at flyet fra København til New York var
kansellert og at de var booket om til 9. september 2009 på en direkteflyvning fra Gardermoen
til New York med ankomst kl 14.00.

Da dette var en 4 dagers tur, hadde klager bestilt en tur med så tidlig ankomst som mulig
til New York. Endringen medførte at avreise flyplassen ble endret til Gardermoen, dette ga
de reisende ekstra reisetid og ekstra utgifter til tog fra Torp til Gardermoen på kr 602 på den
aktuelle reisedagen, og i tillegg kom de 2 timer senere frem enn planlagt til New York.

Klager fikk beskjed fra Seat24.no om at de nye billettene ble kr 708 billigere en de
opprinnelige billettene. Klager ber om å få refundert reisekostnaden fra Torp til Gardermoen
samt differansen mellom de opprinnelige og de nye billettene.

Seat24.no har i det vesentlige anført:

Seat24.no er formidlere av flybilletter og er ikke er ansvarlig for endringene som flyselskapet
gjør på sine flyvninger.

Da Seat24.no fikk beskjed om endringen, tilbød de klager å få pengene tilbake for reisen, slik
at han selv kunne bestille en ny reise som var innen for det han ønsket. Dette avslo klager.

Seat24.no kan ikke imøtekomme klagers krav.

Nemnda bemerker:

Seat24 Travel er et reisebyrå som har formidlet salg av flybilletter med Continental Airlines.
Reisebyrået svarer overfor kunden for sine reisebyråtjenester.

Reisebyrået er imidlertid ikke ansvarlig for eventuelle mangler på selve flyreisen eller
endringer av denne. Slike krav må rettes mot flyselskapet. Nemnda finner etter dette ikke å
kunne anbefale at klager gis medhold.

Nemnda anbefaler at klagerne tar saken opp med Continental Airlines. En eventuell klage over
Continentals avgjørelse, må rettes til dansk flyklagenemnda, da den endrede avgang gikk fra
København.

Vedtak:

Flyklagenemnda finner ikke å kunne anbefale at klager gis medhold.

Vedtaket var enstemmig.

Nemnda hadde slik sammensetning ved behandling av saken:

Lagdommer Einar Kaspersen, leder

Elise Korsvik, Forbrukerrådet

Sverre Åril, Forbrukerombudet

Olav Grøttland, SAS

Janne G. Soløy, Widerøe's Flyveselskap AS