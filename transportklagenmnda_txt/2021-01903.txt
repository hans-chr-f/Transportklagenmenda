Vedtak i Transportklagenemnda - Fly

Sammendrag

Krav om refusjon av billett grunnet kansellering.

Dato
23.05.2022

Saksnummer
2021-01903

Tjenesteytere
Blue Air

Klager har i det vesentlige anført

Klager (til sammen to personer) skulle reise fra Oslo til Bucharest den 20. juni 2021 med
OB184. Denne flyvningen ble kansellert den 14. juni, informasjon om kanselleringen
mottok de på e-post. Klager valgte å kansellere hele reisen etter at de fikk beskjed om
kanselleringen og valgte da å få refusjon av billetten. 

Klager krever å få refundert 605,96 euro for flybilletten.

Tjenesteyterne har i det vesentlige anført
Blue Air har ikke avgitt uttalelse til nemnda.

Nemnda bemerker

Blue Air har tross oppfordring unnlatt å svare nemnda. Nemnda kan likevel treffe
vedtak på grunnlag av de opplysninger som er fremkommet tidligere i saken, jf.
transportklagenemndforskriften § 5-3, tredje ledd.

Kansellering gir rett til standarderstatning med mindre flyselskapet godtgjør at
innstillingen skyldes ekstraordinære omstendigheter som ikke kunne vært unngått selv
om alle rimelige tiltak var truffet, jf. EU-forordning 261/2004 artikkel 5.

Klager har opplyst at hun mottok e-post 14. juni - syv dager før avreise - om at flyvningen
fra Oslo til Bucharest var kansellert.  Ettersom Blue Air ikke har innlevert svar til nemnda,
legger nemnda klagers opplysninger til grunn i saken. Klager og hennes medreisende har
rett på standarderstatning 400 euro per passasjer, totalt 800 euro. 

Klager krever refusjon av billettene, noe hun har krav på i henhold til EU-forordning
261/2004 artikkel 8 nummer 1 dersom man velger dette fremfor omruting.

Vedtak

Transportklagenemnda anbefaler at Blue Air betaler standarderstatning 400 euro per
passasjer, samt refunderer billettkostnaden til klager.