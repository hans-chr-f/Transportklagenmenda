Vedtak i Transportklagenemnda
- Kollektivreiser

Sammendrag

Billett kjøpt for sent - krav om frafall av gebyr

Dato
10.09.2020

Saksnummer
2020-02243

Tjenesteytere
Ruter

Klager har i det vesentlige anført

Klager ble ilagt gebyr 23. juli 2020. Klager anfører at han reiste fra Borgen stasjon. Klager
forklarer at hans billett ble kjøpt kl. 13:11 fordi T-banen var forsinket. Han anfører at T-
banen skulle hatt avgang kl. 13:10 fra Borgen stasjon, men at den kom først kl. 13:11.
Klager forklarer at billetten hans ble kjøpt kl. 13:11:42. Han forstår ikke hvorfor han kan
ha fått et gebyr som er registrert kl. 13:10. 

Klager krever frafall av gebyret.

Tjenesteyterne har i det vesentlige anført
Klager ble ilagt gebyr ombord på T-banelinje 2 den 23. juli 2020. Klager opplyser selv i
sin klage til Ruter, samt at det er notert på gebyret, at han reiste fra Majorstuen stasjon.
Kontrollørene startet kontrollen fra denne stasjonen, men tok ikke kontakt med klager
før på neste stasjon, som var Borgen stasjon. 

Ifølge sanntidsloggen var T-banen på Majorstuen fra kl. 13:08:46 til kl. 13:09:27. Billetten
i appen ble ikke bestilt før kl. 13:11:42, hvilket er etter at T-banen var fremme ved Borgen
stasjon. 

Det er den reisende sitt ansvar å sørge for å ha en gyldig billett før ombordstigning.

Ruter ser ingen grunn til frafall av dette gebyret.

Nemnda bemerker

Klager ble ilagt gebyr på T-banen 23. juli 2020 fordi han hadde kjøpt billett for sent.
Gebyret ble ilagt kl. 13:10, og billett kjøpt kl. 13:11:42. 

Det fremgår av klagers henvendelse til Ruter at han gikk på t-banen på Majorstuen, og
har opplyst at han gikk ombord og kjøpte billett, og ble kontrollert på Borgen. T-banen
gikk fra Majorstuen kl. 13:09:27, som er forenlig med at klager ble ilagt gebyr kl. 13:10.
Nemnda legger klagers egne opplysninger om dette til grunn. 

Det fremgår av Ruters transportvilkår punkt 3 bokstav b at den reisende plikter å
ha gyldig billett før ombordstigning eller før passering av kontrollsoner. Ved bruk av
mobilapp må billett være kjøpt og bekreftet før påstigning.

Det følger videre av punkt 6.2 første avsnitt at passasjerer som ved kontroll ikke kan vise
gyldig billett, vil bli ilagt gebyr. Bestemmelsen er objektiv. Gebyr kan således ilegges selv
om passasjeren ikke har opptrådt klanderverdig.

Vedtak

Transportklagenemnda for kollektivtransport finner ikke å kunne anbefale at klager gis
medhold.