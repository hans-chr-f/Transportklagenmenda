Vedtak i Transportklagenemnda - Fly

Sammendrag

Krav om standarderstatning grunnet kansellering.

Dato
08.05.2018

Saksnummer
2017-01632

Tjenesteytere
KLM

Klager har i det vesentlige anført

Klager skulle reise fra Bergen til Bangkok via Amsterdam den 12. januar 2017 kl 14.10.
Flight KL1186 fra Bergen til Amsterdam ble kansellert. Klager ble booket om til samme
avgang dagen etter og ankom endelig bestemmelsessted et døgn forsinket. 

Klager krever standarderstatning 600 euro i henhold til EU-forordning 261/2004.

Tjenesteyterne har i det vesentlige anført
KL1186 ble kansellert som følge av lynnedslag, det vises til fremlagt dokumentasjon.
Flyet måtte gjennomgå vedlikehold etter hendelsen. Klager ble booket om til neste ledige
avgang et døgn senere.

Kanselleringen er ikke kompensasjonsberettiget i henhold til EU-forordning 261/2004 da
årsaken var ekstraordinære omstendigheter utenfor KLMs kontroll.

KLM kan ikke imøtekomme klagers krav.

Nemnda bemerker

Kansellering gir rett til erstatning med mindre flyselskapet godtgjør at innstillingen
skyldtes ekstraordinære omstendigheter som ikke kunne vært unngått selv om alle
rimelige tiltak var truffet, jf EU-forordning 261/2004 artikkel 5 og 7. 

Værforhold som påvirker flytrafikken ved at det ikke er mulig å lande / ta av, ved at det
oppstår store forsinkelser med mer kan være en slik ekstraordinær omstendighet som
medfører at den reisende ikke har krav på erstatning. Dette må vurderes konkret. 

Nemnda at mener KLM har godtgjort at innstillingen skyldtes ekstraordinære
omstendigheter som ikke kunne vært unngått selv om alle rimelige tiltak var truffet:

Nemnda ser det som dokumentert at kanselleringen skyldtes lynnedslag. Lynnedslaget
førte til at flyet måtte undersøkes og repareres.

Nemnda ser lynnedslag som en ekstraordinær omstendighet i forordningens forstand, jf
eksempelvis FLYKN-2016-1323. Nemnda finner det godtgjort at lynnedslaget ikke kunne
vært unngått selv om alle rimelige tiltak var truffet. Nemnda mener også at følgene av
den ekstraordinære omstendigheten, i dette tilfellet kanselleringen, ikke kunne vært
unngått. 

Slik nemnda ser det, har klageren etter dette ikke rett til standarderstatning.

Vedtak

Transportklagenemnda - fly anbefaler ikke at klageren gis medhold.