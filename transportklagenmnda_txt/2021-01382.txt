Vedtak i Transportklagenemnda - Fly

Sammendrag

Krav om refusjon av gebyr for å sjekke inn på flyplassen.

Dato
17.02.2022

Saksnummer
2021-01382

Tjenesteytere
Wizz Air

Klager har i det vesentlige anført

Klager skulle reise fra Beograd til Oslo Sandefjord med Wizz Air den 8. august 2021 kl.
12:50 (W6 4117).  På Wizz Air sine hjemmesider står det at dersom en ikke får sjekket
inn online, så kan en sjekke inn kostnadsfritt på flyplassen.  Klager forsøkte å sjekke
inn online flere ganger, men det lot seg ikke gjøre.  Klager måtte betale for å sjekke
inn på flyplassen i Beograd. Klager har fremsatt krav om at Wizz Air refunderer dette
gebyret, pålydende 4800 RSD (serbisk dinar). Klager har fått avslag fra Wizz Air, med den
begrunnelse at han burde ha forsøkt å ringe Wizz Air sin kundeservice.

Tjenesteyterne har i det vesentlige anført
Wizz Air har ikke noe informasjon om noen teknisk feil som ville forhindret klager i
å sjekke inn på flyvningen den 5. august 2021. For å kunne velge seter og printe ut
boardingkort, må det sjekkes inn først. Klager har lastet opp et skjermbilde vedrørende
setevalg. Wizz Air viser til sine befordringsvilkår  vedrørende innsjekk som klager har
godkjent under bookingen (Punkt 9.6-9.10 og 6.1.1 er oppsummert i tilsvaret). 

Innsjekksgebyr vil belastes i henhold til befordringsvilkårene artikkel 9.10 og 6.1.1
dersom passasjeren ikke kan fremvise boardingpass.

Det står informasjon på Wizz Air sine hjemmesider om hvilke flyplasser hvor online-
innsjekk ikke er tilgjengelig: Dubai (kun til Budapest), Corfu, Palma De Mallora, Tirana
(kun til Budapest), Zaragoza, Moskva og Marrakesh.

Noen flyplasser støtter ikke boardingpass på mobil. Wizz Air viser til vedlagte
skjermbilder som viser at både Beograd og Torp støtter dette.

Nemnda bemerker

Klager krever refusjon av innsjekkingsgebyret han ble belastet på flyplassen i Beograd. 

I henhold til sine vilkår, som passasjeren har akseptert, kan Wizz Air belaste et gebyr i de
tilfellene klager ikke har sjekket inn på forhånd i henhold til vilkårene (for lokasjoner hvor
dette er mulig). Dette gjelder for Beograd. 

Klager har påstått at han forsøkte å sjekke inn online flere ganger, men at dette ikke var
mulig. Wizz Air har opplyst at det ikke var noe feil på online innsjekk i perioden fra 5.
august til 8. august. 

Nemnda mener det er en ord mot ord situasjon, og at reiser bevisspørsmål
som vanskelig kan klarlegges under saksbehandlingen. Saken avvises, jf.
transportklagenemndforskriften § 6-2 bokstav d.

Vedtak

Saken avvises jf. transportklagenemndforskriften § 6-2 bokstav d.