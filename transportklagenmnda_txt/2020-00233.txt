Vedtak i Transportklagenemnda - Fly

Sammendrag

Krav om standarderstatning grunnet kansellering.

Dato
06.10.2020

Saksnummer
2020-00233

Tjenesteytere
Widerøe

Klager har i det vesentlige anført

Klager skulle reise fra Bergen til Mo i Rana via Trondheim den 5. desember 2019. Reisen
fra Bergen til Trondheim gikk som planlagt. Reisen fra Trondheim med WF777 kl. 23:00
med ankomst Mo i Rana kl. 00:05 ble kansellert. Klager fikk beskjed om kanselleringen
etter avgangstiden og ble omrutet til dagen etter kl. 08:10 og med ankomst Mo i Rana kl.
09:15.

Klager krever standarderstatning på 250 euro i henhold til EU-forordning 261/2004.

Tjenesteyterne har i det vesentlige anført
Widerøe innstilte WF776/777 på grunn av crew gikk ut på lovlig arbeidstid som følge av
dårlig vær. Bodø–Mo i Rana landet i Mo i Rana kl. 22:15, de skulle landet kl. 21:15, dette
var flyvningen før. WF777 hadde avgangstid fra Trondheim kl. 23:00. 
Dette vil si at flyet før landet i Mo i Rana når det skulle tatt av fra Trondheim og
forsinkelsen ble så stor at crew går ut på lovlig arbeidstid.

Dette var siste flyet fra så klager ble ombooket til å fly neste morgen.

Widerøe kan ikke imøtekomme klagers krav om standarderstatning.

Nemnda bemerker

Kansellering gir passasjeren rett til standarderstatning med mindre flyselskapet godtgjør
at innstillingen skyldtes ekstraordinære omstendigheter som ikke kunne vært unngått
selv om alle rimelige tiltak var truffet, jf EU-forordning 261/2004 artiklene 5 og 7.

Værforhold som påvirker flytrafikken ved at det ikke er mulig å lande/ta av, ved at det
oppstår overbelastning på flyplassen med mer, kan være en ekstraordinær omstendighet
i forordningens forstand som medfører at den reisende ikke har krav på erstatning. Dette
må vurderes konkret.

Flyselskapet Widerøe har forklart at kanselleringen skyldtes crew som gikk ut på
arbeidstid som følge av dårlige værforhold. Widerøe har imidlertid ikke fremlagt noen
dokumentasjon på værforholdene. Det er heller ikke forklart hvor det var dårlig vær
eller hva det dårlige været bestod av. Nemnda mener at flyselskapet med dette ikke
har godtgjort at kanselleringen ikke kunne vært unngått selv om alle rimelige tiltak var
truffet. 

Klager har etter dette rett til standarderstatning.

Saken er behandlet med èn forbrukerrepresentant i medhold av
transportklagenemndforskriften §5-5(5).

Vedtak

Transportklagenemnda - fly anbefaler at Widerøe utbetaler 250 euro til klager.