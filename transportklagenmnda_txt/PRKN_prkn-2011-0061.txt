Vedtak i Pakkereisenemnda

Sammendrag

Reise til Tyrkia, Antalya, Ving Appartement, 8. - 22. oktober 2010. Krav om prisavslag pga
annen leilighet enn lovet m.v. Klager har i det vesentlige anført: Oppholdet ble ikke som

forventet da klagerne ikke fikk rom 1110 som de opprinnelig skulle ha. To av reisefølgene
ble tilbudt Hammond til 30 euro per person. Hammonen var ikke varm. Da klagerne var
ferdige måtte de betale 40 euro per personer. Dette er lureri. Klager krever et prisavslag
på kr 1.000 per person + de 40 euro de måtte betale for hammon. Klage til Tyrkiareiser
ble sendt noe sent fordi klager fikk prolaps i ryggen. Det vises for øvrig til klagers brev.

Dato
..

Saksnummer
61/11

Tjenesteyter
Tyrkiareiser AS

Klager: X

Turarrangør: Tyrkiareiser AS

Antall reisende: 3

Reisens pris: kr 14.825

Saken gjelder:

Reise til Tyrkia, Antalya, Ving Appartement, 8. - 22. oktober 2010.

Krav om prisavslag pga annen leilighet enn lovet m.v.

Klager har i det vesentlige anført:

Oppholdet ble ikke som forventet da klagerne ikke fikk rom 1110 som de opprinnelig skulle
ha.

To av reisefølgene ble tilbudt Hammond til 30 euro per person.

Hammonen var ikke varm. Da klagerne var ferdige måtte de betale 40 euro per personer.
Dette er lureri.

Klager krever et prisavslag på kr 1.000 per person + de 40 euro de måtte betale for hammon.

Klage til Tyrkiareiser ble sendt noe sent fordi klager fikk prolaps i ryggen.

Det vises for øvrig til klagers brev.

Tyrkiareiser har i det vesentlige anført:

Tyrkiareiser beklager at klagerne ikke fikk ønsket rom ved ankomst.

Klagerne var informert om at ønskemål ikke kan garanteres innfridd, hvilket også omtales
under Tyrkiareisers sider «reisefakta».

Spa behandlingen på hotellet koster 40 euro per behandling. Tyrkiareiser kan ikke
argumentere mot at klagerne fikk tilbud om en lavere pris, og har således sagt seg villig til å
tilbakebetale differansen på 20 euro = kr 175.

Nemnda bemerker:

Pakkereisen er mangelfull når den avviker fra det som er avtalt eller forutsatt i avtalen, jf.
pakkereiseloven § 6-1. Avvik fra det avtalte regnes likevel ikke som en mangel dersom de er
av mindre betydning og er av det slag kunden må regne med kan inntreffe fra tid til annen.
Avtalen omfatter pakkereisen slik den fremkommer av bestilling og bekreftelse, opplysninger
inntatt i turarrangørs katalog m.v., jf. alminnelige vilkår for pakkereiser pkt. 2.

Nemnda legger på bakgrunn av de foreliggende opplysninger til grunn at klagerne ved
avtaleinngåelser ikke var lovet innkvartering i leilighet 1110.

Nemnda legger videre til grunn at klagerne heller ikke var lovet dette i ettertid av

Tyrkiareiser. Det var følgelig ikke noe avvik fra det avtalte at klagerne ikke fikk innkvartering i
leilighet 1110, og forholdet gir ikke rett prisavslag.

Spa-behandlingen på hotellet er ikke en del av pakkereisen, jf. alminnelige vilkår for
pakkereiser pkt 2. Nemnda kan således ikke ta stilling til denne delen av klagen.

Vedtak:

Reklamasjonsnemnda for pakkereiser finner ikke å kunne anbefale at klager gis medhold.

Vedtaket var enstemmig.

Nemnda hadde slik sammensetning ved behandling av saken:

Lagdommer Einar Kaspersen, formann

Elise Korsvik, Forbrukerrådet

Pål M. Andersen, Forbrukerrådet

Mette Lindgren, Apollo Reiser As

Vigdis Fiske, Amisol AS