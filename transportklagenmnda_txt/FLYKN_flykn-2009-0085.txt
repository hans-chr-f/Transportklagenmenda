Vedtak i Transportklagenemnda - Fly

Sammendrag

Krav om refusjon av 3 900 euro som ble betalt for
flyvning t/r Bangkok som ikke ble gjennomført.

Dato
24.03.2010

Saksnummer
85/09F

Tjenesteyter
Krabi Airline

Krav om refusjon av 3 900 euro som ble betalt for flyvning t/r Bangkok som ikke ble
gjennomført.

Nemnda bemerker:

Klager har bestilt og betalt flyvning med Krabi Airline fra Oslo til Bangkok  20. desember 2008
med retur til Oslo 3. januar 2009.

Reisen ble bestilt på www.krabi.airline.com.

Klager har betalt Krabi Airline 3 900 euro for reisen.

Flyvningen ble ikke gjennomført. Klager har rett til refusjon av det innbetalte beløpet av Krabi
Airline.

International Travels er på Krabi Airlines norske hjemmeside oppgitt som Krabi Airlines
hjemmekontor. Nemnda kan ikke se at dette selskapet er ansvarlig for

Krabi Airlines manglende oppfølging av sine forpliktelser.

Nemnda anbefaler etter dette at Krabi Airline tilbakebetaler 3 900 euro til klager.

Krabi Airline har ikke avgitt uttalelse til nemnda, og saken er behandlet på bakgrunn av klagers
opplysninger.

Vedtak:

Flyklagenemnda anbefaler at Krabi Airline betaler 3 900 euro til klager.

Vedtaket var enstemmig.

Nemnda hadde slik sammensetning ved behandling av saken:

Lagdommer Einar Kaspersen, leder

Anne Haugen-Flermoe, Forbrukerrådet i Oppland

Lars Grøndal, Forbrukerombudet

Olav Grøttland, SAS

Janne G. Soløy, Widerøes Flyveselskap AS