Vedtak i Pakkereisenemnda

Sammendrag

Reise til Egypt, Makadi, hotell Sunwing Waterworld Resort Makadi
Beach, 1. - 15. august 2011. Krav om prisavslag grunnet uferdig hotell.

Dato
05.01.2012

Saksnummer
251/11

Tjenesteyter
Ving Norge AS

Klager: X

Turarrangør: Ving Norge AS

Antall reisende: 8

Reisens pris: kr ca. 57 000 pr fam.

Saken gjelder:

Reise til Egypt, Makadi, hotell Sunwing Waterworld Resort Makadi Beach, 1. - 15. august 2011.
Krav om prisavslag grunnet uferdig hotell.

Nemnda bemerker:

Reklamasjonsnemnda for pakkereiser har mottatt flere klager med krav om prisavslag som
følge av at Sunwing Waterworld Resort ikke ble ferdigstilt slik at gjestene måte innkvarteres på
Makadi Palace.

Nemnda har i dag behandlet sak 244/11 (PRKN-2011-244) som angår dette forhold.

Nemnda la til grunn at klager hadde fått en reise med vesentlige mangler.

Manglene ble ikke tilfredsstillende avhjulpet. Ving hadde utbetalt et prisavslag på noe over 1/3
av reisens pris. Ved vurderingen av prisavslagets størrelse delte nemnda seg i et flertall og et
mindretall.

Nemndas flertall, lederen og turarrangørenes representanter, fant ikke grunnlag for å
anbefale prisavslag ut over dette.

Nemndas mindretall, forbrukernes representanter, var av den oppfatning at
prisavslaget burde settes til halvparten av reisens pris.

Vedtak i sak 244/11 (Se PRKN-2011-244) er vedlagt til orientering.

Nemnda finner ikke grunnlag for annen løsning i sak 251/11.

Så vidt nemnda forstår, har Ving utbetalt/tilbudt et prisavslag som går ut over 1/3 av reisens
opprinnelige pris. Dersom beløpet ikke er utbetalt, anbefales det gjort.

Vedtak:

Reklamasjonsnemnda for pakkereiser finner ikke å kunne anbefale at klagerne ytterligere
prisavslag/kompensasjon.

Nemnda hadde slik sammensetning ved behandling av saken:

Lagdommer Einar Kaspersen, Formann

Pål Martin Andersen, Forbrukerrådet

Silje Østby Jystad, Forbrukerrådet

Vigdis Lund-Eriksen, Star Tour AS

Vigdis Fiske, Amisol AS Se (PRKN-2011-244)