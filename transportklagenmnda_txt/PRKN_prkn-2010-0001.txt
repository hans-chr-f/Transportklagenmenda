Vedtak i Pakkereisenemnda

Sammendrag

Reise til Kypros, Ayia Napa, leiligheter Anthea, 25. oktober -
8. november 2009. Krav om prisavslag grunnet manglefull

hotellstandard, manglende skandinavisk fjernsynskanaler m.v.

Dato
15.06.2010

Saksnummer
01/10

Tjenesteyter
Vitaltours AS

Sakens dokumenter ble lagt frem.

Klager: X

Turarrangør: Vitaltours AS

Antall reisende: 2

Reisens pris: 14.055

Saken gjelder:

Reise til Kypros, Ayia Napa, leiligheter Anthea, 25. oktober - 8. november 2009. Krav om
prisavslag grunnet manglefull hotellstandard, manglende skandinavisk fjernsynskanaler m.v.

Klager har i det vesentlige anført:

Vitaltour hadde beskrevet hotellet som et 3-stjerners hotell med offisiell klasse A, det
stemmer ikke. Hotellet var shabby og skittent. De mest vanlige småting som såpestykke,
tannglass på badet, klut/håndklær til oppvask m.v. mangler.

Vider manglet TV med skandinaviske kanaler samt mikrobølgeovn.

Ved ankomst Larnaca var det ikke noen hjelp å få med bagasjen.

Klagerne byttet leilighet etter første natt. Den leilighet de fikk lå ut mot hovedgaten rett over
inngangspartiet. Klagerne fikk en annen leilighet i et roligere strøk, men den var om mulig
enda mer skittent. Utsikten var til to kjempestore palmestammer.

Hotellet var et typisk uspesifisert hotell. Klagerne synes derfor det vil være rimelig med en
tilbakebetaling av differansen mellom det de betalte for Anthea (kr 13.990) og prisen for en
tilsvarende uspesifisert reise (ca kr 8.000).

Vitaltour har i det vesentlige anført:

Det er svært beklagelig at bagasjeservicen på Kypros ikke fungerte denne gangen.

Vitaltour beklager at det ikke fantes TV som lovet. Det er også svært beklagelig at det manglet
mikrobølgeovn, såpestykke på badet etc.

Noen leiligheter på hotellet er dessverres slitt.

Vitaltour har tilbudt en kompensasjon på kr 800 per person.

Nemnda bemerker:

Pakkereisen er mangelfull når den avviker fra det som er avtalt eller forutsatt i avtalen, jf
pakkereiseloven § 6-1. Avvik fra det avtalte regnes likevel ikke som en mangel dersom de er
av mindre betydning og er av det slag kunden må regne med kan inntreffe fra tid til annen.
Avtalen omfatter pakkereisen slik den fremkommer av bestilling og bekreftelse, opplysninger
inntatt i turarrangørs katalog m.v., jf alminnelige vilkår for pakkereiser pkt 2.

Mangler gir grunnlag for et forholdsmessig prisavslag med mindre de avhjelpes innen rimelig
tid og uten vesentlige ulemper for de reisende, jf pakkereiseloven § 6-2.

Det fremgår av Vitaltours katalog at leilighetene bl.a. har TV med skandinaviske kanaler samt
mikrobølgeovn. Det var en mangel at klagernes leilighet ikke hadde dette.

Klager hadde ikke bestilt leilighet med utsikt. Det var således ingen mangel at leiligheten ikke
hadde utsikt eller at utsikten var rett inn i noen palmestammer.

Det fremgår av Vitaltours svar at noen leiligheter er slitte. Det kan synes som klagerne ble
innkvartert i en slitt leilighet. Informasjonen om leilighetene i katalogen gir ikke uttrykk for at
noen av leilighetene er slitte. Det må anses som en mangel at leiligheten var slitt.

Det var en mangel at bagasjeservicen ikke fungerte.

Klassifisering av et hotellanlegg foretas av turarrangør etter en sammenligning mellom
hotellene på reisemålet. Ved klassifiseringen foretas en helhetsvurdering av anlegget, dets
beliggenhet, fasiliteter, leilighetenes beskaffenhet m.v.

Nemnda har ikke eget kjennskap til leiligheter Anthea.

Ut fra de foreliggende opplysninger har nemnda imidlertid ingen innvendinger mot valgt
klassifisering.

Nemnda har fått reise med diverse mangler. Manglene ble ikke avhjulpet, og klagerne har
rett til et forholdsmessig prisavslag. Nemnda anbefaler at prisavslaget settes til kr 3.000. Til
fradrag går kr 1.600 dersom det er utbetalt.

Vedtak:

Reklamasjonsnemnda for pakkereiser anbefaler at klagerne gis et prisavslag på kr 3.000.

Vedtaket var enstemmig.

Nemnda hadde slik sammensetning ved behandling av saken:

Lagdommer Einar Kaspersen, Formann

Elise Korsvik, Forbrukerrådet

Mari Lauritzen, Forbrukerrådet

Anne Edvardsen, Ving Norge AS

Vigdis Lund Eriksen, Star Tour AS