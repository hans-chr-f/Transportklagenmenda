Vedtak i Transportklagenemnda - Fly

Sammendrag

Krav om refusjon av utlegg for mat og drikke
i forbindelse i forbindelse med forsinkelse.

Dato
27.03.2023

Saksnummer
2022-01709

Tjenesteytere
Ving Norge AS
Sunclass Airlines

Klager har i det vesentlige anført

Klager med reisefølge skulle reise med DK1536 fra Oslo til Palma de Mallorca den
07.06.2022 med Ving. Klager anfører i det vesentligste at flyet deres ble 13 timer
forsinket grunnet tekniske problemer.

Klager krever refusjon av utgifter til mat og drikke med hhv NOK 115 (Narvesen) og NOK
664 (BIT).

Tjenesteyterne har i det vesentlige anført
Ving anfører i det vesentligste at de har refundert klager utlegget på 115 NOK foretatt
klokken 7:10. Selskapet anfører imidlertid at de ikke er ansvarlig for innkjøpet foretatt av
klager klokken 6:00 da dette kjøpet ble foretatt før forsinkelsen oppstod.

Selskapet skriver videre at klager fikk tilbud om benytting av måltidskuponger på
255 NOK per person. Det har ikke blitt registrert om klager har fått og benyttet
måltidskuponger.

Nemnda bemerker

Det fremgår av EU-forordning 261/2004 artikkel 6 nr. 1 bokstav a at når en flyvning
forventes forsinket med to timer eller mer, skal flyselskapet tilby passasjerene
forpleining, jf. artikkel 9 nr. 1 bokstav a. Dette gjelder uavhengig av årsaken til
forsinkelsen.

Basert på klagers fremstilling, legger nemnda til grunn at de aktuelle utgiftene på 664
NOK ble pådratt etter at han ble kjent med at flyvningen ville bli forsinket. Kostnadene
anses derfor dekningsmessig. Det etterfølgende tilbudet om matkuponger medfører ikke
at kravet bortfaller.

Vedtak

Transportklagenemnda anbefaler at klager utbetales 664 NOK.