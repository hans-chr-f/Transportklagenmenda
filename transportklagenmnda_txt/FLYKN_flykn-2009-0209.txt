Vedtak i Transportklagenemnda - Fly

Sammendrag

Klager krever erstatning på USD 1.477 og kompensasjon på USD 300 for
ekstraarbeidet han ble påført da han ble nektet ombordstigning på flyet fra

Dato
20.01.2010

Saksnummer
209/09F

Tjenesteyter
Air France

Klager krever erstatning på USD 1.477 og kompensasjon på USD 300 for ekstraarbeidet han
ble påført da han ble nektet ombordstigning på flyet fra

Havanna til Paris.

Klager har i det vesentlige anført:

Klager skulle reise fra Jose Marti Internationale Airport / Havanna til Paris 19. mai 2009. Klager
sjekket inn to timer før avgang. På flyplassen var det dårlig akustikk  og vanskelig å høre hva
som ble sagt over høytalerne.

Klager gikk til gaten kl 20.15, men der ble han nektet ombordstigning, klager var sjokkert, han
kunne se at flyet fremdeles stod ved gate.

Klager måtte vente i 45 minutter på bagasjen sin, som ble tatt av flyet.

På grunn av nektet ombordstigning måtte klager kjøpe ny billett til Paris for USD 1.477 og han
måtte vente 30 timer på flyplassen før neste flyavgang til Paris. Den opprinnelige billetten
hans t/r fra Jose Marti Internationale Airport / Havanna til Paris kostet kr 7.622.

Air France har i det vesentlige anført:

Air France viser til at klager sjekket inn som passasjer nr 32, kl 16.40, og flyet skulle ta av kl
20.25. Air France viser til at klager ikke gikk om bord i flyet i tide. Flyselskapet viser til at klager
tidligere har fått opplyst at han ble avvist på grunn av at flyet var overbooket, flyselskapet
beklager denne uttalelsen, da den er uriktig. Flyet hadde bare 83,4 prosent dekning da det tok
av, så det var nok plass.

Flyselskapet viser til sine siste ombordstignings tider som må de må overholdes, da klager
kom for sent til siste ombordstigning, ble han avvist.

Flyselskapet beklager dette, men de må forholde seg til gjelde ombordstignings regler på den
aktuelle flyplass.

Nemnda bemerker:

Flyselskapene har i sine vilkår og på sine nettsider gitt opplysninger om siste frist for
innsjekking. Fristene kan variere fra land til land og fra flyplass til flyplass. Ved fristen har
selskapene hensyntatt bl.a. normal tid for bagasjehåndtering, sikkerhetskontroll, tid til å gå til
utgangen (gate), samt klargjøring av passasjerlister. Overholdelse av fristen er nødvendig for
å unngå forsinkelser. Den reisende plikter å sette seg inn i de aktuelle fremmøte tider for in
reise.

Nemnda legger på bakgrunn av de foreliggende opplysninger til grunn at klager sjekket inn i
god tid, men at han ikke møtte opp ved utgangen innen den der angitte frist. Air France var da
berettiget til å avvise klager. Etter nemndas vurdering må klager selv bære ansvaret for at han
ikke møtte opp ved utgangen i tide. Han må således også selv bære det tap han ved dette ble
påført.

Vedtak:

Flyklagenemnda finner ikke å kunne anbefale at klager gis medhold.

Vedtaket var enstemmig.

Nemnda hadde slik sammensetning ved behandling av saken:

Lagdommer Einar Kaspersen, leder

Elise Korsvik, Forbrukerrådet

Sverre Åril, Forbrukerombudet

Olav Grøttland, SAS

Janne G. Soløy, Widerøe's Flyveselskap AS